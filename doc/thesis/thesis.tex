\documentclass[12pt,oneside,final]{fithesis2}
\usepackage[czech]{babel}
\usepackage[utf8]{inputenc}
\usepackage{cmap}
\usepackage[T1]{fontenc}
\usepackage{subfig}
\usepackage{color}
\usepackage{graphicx}
\usepackage{sidecap}
\usepackage{listings}
\usepackage[hyphens]{url}
\usepackage[plainpages=false,pdfpagelabels,unicode]{hyperref}
\usepackage{tgpagella}
\usepackage{amssymb}
\usepackage{bbding}
\usepackage{float}



\DeclareUrlCommand\url{\def\UrlLeft{<}\def\UrlRight{>}\urlstyle{tt}}

\newcommand{\yes}{\scriptsize{\Checkmark}}
\newcommand{\no}{\scriptsize{\XSolidBrush}}



\definecolor{dkgreen}{rgb}{0,0.6,0}
\definecolor{gray}{rgb}{0.5,0.5,0.5}
\definecolor{mauve}{rgb}{0.58,0,0.82}



\lstset{
    language=Python,                % the language of the code
    basicstyle=\footnotesize,       % the size of the fonts that are used for the code
    %numbers=left,                   % where to put the line-numbers
    %numberstyle=\tiny\color{gray},  % the style that is used for the line-numbers
    %stepnumber=1,                   % the step between two line-numbers. If it's 1, each line will be numbered
    %numbersep=5pt,                  % how far the line-numbers are from the code
    backgroundcolor=\color{white},  % choose the background color. You must add \usepackage{color}
    showspaces=false,               % show spaces adding particular underscores
    showstringspaces=false,         % underline spaces within strings
    showtabs=false,                 % show tabs within strings adding particular underscores
    %frame=single,                   % adds a frame around the code
    %rulecolor=\color{gray},         % if not set, the frame-color may be changed on line-breaks within not-black text (e.g. commens (green here))
    tabsize=2,                      % sets default tabsize to 2 spaces
    captionpos=b,                   % sets the caption-position to bottom
    breaklines=true,                % sets automatic line breaking
    breakatwhitespace=false,        % sets if automatic breaks should only happen at whitespace
    %title=\lstname,                 % show the filename of files included with \lstinputlisting; also try caption instead of title
    keywordstyle=\color{blue},      % keyword style
    commentstyle=\color{dkgreen},   % comment style
    stringstyle=\color{mauve},      % string literal style
    %escapeinside={\%*}{*)},         % if you want to add a comment within your code
    %morekeywords={*,...}            % if you want to add more keywords to the set
}



\thesistitle{Organizace lidí v internetovém prostředí napříč různými komunikačními kanály}
\thesissubtitle{Diplomová práce}
\thesisstudent{Bc. Jan Javorek}
\thesiswoman{false}
\thesisfaculty{fi}
\thesisyear{jaro 2012}
\thesisadvisor{Mgr. Fedor Tiršel}
\thesislang{cs}



\begin{document}
\FrontMatter
\ThesisTitlePage



\begin{ThesisDeclaration}
\DeclarationText
\AdvisorName
\end{ThesisDeclaration}



\begin{ThesisThanks}
Rád bych poděkoval vedoucímu Mgr.~Fedoru Tiršelovi za~vedení práce, rady, trpělivost a~shovívavost. Také děkuji Doc.~Ing.~Adamu Heroutovi,~Ph.D. za~podnětné články o~psaní diplomových prací a~své~přítelkyni Mgr.~Zuzaně Válkové za~podporu.
\end{ThesisThanks}



%\begin{ThesisAbstract}
%The aim of the bachelor work is to provide...
%\end{ThesisAbstract}



%\begin{ThesisKeyWords}
%keyword1, keyword2, etc.
%\end{ThesisKeyWords}



\tableofcontents
%\listoftables
\listoffigures



\MainMatter



\chapter{Úvod}\label{introduction}
Internet je fragmentovaný a decentralizovaný i dnes, v době velkých sociálních sítí typu Facebook. Málokdy se lidé při společné domluvě sejdou na stejné platformě a proto se následně uchylují k primitivním řešením, jako je e-mail. Tím se však připravují o určité pohodlí, jelikož nejedna internetová služba dnes nabízí bohatší nástroje pro účel organizace skupin, než pouhou výměnu zpráv -- např. speciální stránky událostí, stránky pro sběr anketních odpovědí a další. Bylo by možné vytvořit aplikaci, která pomůže lidi efektivněji a pohodlněji organizovat z pohledu pořadatele, ale přitom nevnucuje žádnou konkrétní službu či nové uživatelské účty samotným členům skupiny?

Tato práce se snaží na výše položenou otázku odpovědět. Analyzuje dnešní formy počítačem zprostředkovávané komunikace a existující groupware\footnote{Groupware je druh software, který napomáhá skupině lidí k nějakému cíli, např. práci na projektu, vytvoření díla, apod. Jeho funkce se týkají převážně komunikace, kooperace a koordinace. Viz \ref{groupware}.}, následně pak pomocí průzkumu zjišťuje, jaký k nim mají uživatelé vztah. Ověřuje domněnku, že je potřeba výše nastíněný problém interoperability řešit, zabývá se teoretickou realizovatelností řešení a pokračuje návrhem implementace. V návrhu se věnuje praktickým možnostem propojení různých komunikačních kanálů, z nichž vychází realizace ukázkové aplikace se zaměřením na správu událostí. Práce končí popisem tvorby prototypu této aplikace a jejím zhodnocením.



\chapter{Analýza současných způsobů organizace}\label{analysis}
Je-li naším cílem umožnit organizaci lidí bez toho, že bychom jednotlivcům vnucovali jeden společný způsob komunikace přes internet, potřebujeme nejdříve zjistit, jaké služby a nástroje již dnes běžně používají. V následujících odstavcích jsou vysvětleny pojmy \emph{počítačem zprostředkovaná komunikace} a \emph{groupware}. Jsou rozebrány současné způsoby komunikace přes internet, existující webový groupware a z nich plynoucí možnosti organizace skupin lidí. Analýza je doplněna průzkumem mezi uživateli.


\section{Počítačem zprostředkovaná komunikace}\label{cmc}
Termín \emph{počítačem zprostředkovaná komunikace} (anglicky \emph{Computer-mediated communication}, zkráceně CMC) označuje podle Susan Herring veškerou lidskou komunikaci, která je dosahována prostřednictvím (nebo alespoň pomocí) počítačových technologií~\cite{thurlow2004computer}. John December vymezuje pojem jako proces lidské komunikace prostřednictvím počítačů zahrnující lidi, kteří se nacházejí v určitých kontextech a zapojují se do procesu formování média pro rozmanité účely~\cite{december1997notes}.

V této práci se vzhledem k jejímu kontextu omezím v rámci CMC pouze na vzájemné dorozumívání uživatelů přes internet textovou formou pomocí počítačových programů, protokolů, a služeb. Více o tomto termínu a jeho dělení lze nalézt v~\cite{thurlow2004computer} a~\cite{rulik2006computer}. Zde s odkazem na tyto publikace stručně vysvětluji pouze základní klasifikaci, jež je potřebná k následné analýze.

\subsection{Dělení CMC na synchronní a asynchronní}
CMC dělíme dle způsobu odesílání a doručování zpráv na synchronní a asynchronní. Při první jmenované jsou účastníci vzájemného dorozumívání k dispozici jeden druhému v tentýž čas (např. IRC popsané v~\ref{irc}), zatímco asynchronní probíhá s časovými prodlevami (např. e-mail). Lidé preferují asynchronní komunikaci pro delší zprávy, mohou je totiž napsat v klidu a rozmyslet si, jak je formulují. Zasílají je s tím, že si je protistrana přečte v relativně blízké době, nemusí to být však ihned. Také tímto způsobem zasílají špatné zprávy raději než jinak, protože nedochází k přímé konfrontaci s příjemcem \cite{joszova2009trendy}. Asynchronní komunikace v tomto navazuje na tradiční poštu. Naopak synchronní CMC je využívána spíše ke krátkým, méně důležitým a dobrým zprávám. Často navíc umožňuje, aby člověk během synchronně vedeného rozhovoru vykonával zároveň i jiné činnosti. Tato počítačová komunikace tedy vychází spíše z dědictví telegrafu a telefonu.

\subsection{Dělení CMC podle obsahu}
Počítačem zprostředkovanou komunikaci lze klasifikovat také podle charakteru přenášeného obsahu. V tomto případě vyčleňujeme dorozumívání založené na textových zprávách (tzv. \emph{text-based}) od všech jiných druhů, tedy od komunikace vedené zvukem či obrazem (\emph{non text-based}). V dnešní době již není problém přes internet volat nebo pořádat videokonference, ale většinu objemu CMC i přesto stále tvoří textové zprávy. Multimédia, ač jsou dnes stále významnějším představitelem internetového obsahu určeného ke konzumaci, hrají v počítačové komunikaci zatím spíše doplňkovou roli. Například telefonování přes internet je přijímáno poměrně zvolna~\cite{latif2007adoption} a příliš na tom nemění ani popularita programu Skype. Ten přitom umožnil takřka komukoliv libovolné volání (včetně telekonferencí a videohovorů), a to v podstatě zdarma.


\section{Klasické internetové protokoly}\label{protocols}
Internet byl již od svých počátků navrhován především jako komunikační médium a proto nám už jeho základní sada protokolů aplikační vrstvy poskytne zajímavý přehled způsobů dorozumívání, jaké při dnešní práci s počítačem používáme.

\subsection{Skupinové diskuse v reálném čase (IRC)}\label{irc}
IRC, což je zkratka anglického \emph{Internet Relay Chat}, je jeden z nejstarších internetových protokolů\footnote{Vznikl ve Finsku v roce 1988~\cite{oikarinen2011founding}.}. Popisuje simultánní textovou konferenci mnoha uživatelů v reálném čase, primárně určenou k diskusím ve skupinách. Její webové obdobě se v českém prostředí běžně říká pouze anglickým slovem \emph{chat}. S původním IRC nemá z technického hlediska mnoho společného, avšak uživatelsky jde prakticky o totéž.

Chat, původně označení pro neformální konverzaci, je synchronní textová CMC. Skupiny, zde nazývané \emph{kanály} nebo \emph{místnosti}, se většinou zabývají určitým tématem a často díky tomu fungují jako platforma pro sdílení zkušeností -- nováčci se připojí za účelem pokládání dotazů, přítomní odborníci odpovídají. Rychlá konverzace v reálném čase může rovněž sloužit k operativním dohodám, řešením urgentních problémů nebo např. k brainstormingu.

\subsection{Rychlé zprávy (XMPP)}\label{xmpp}
\emph{Extensible Messaging and Presence Protocol} standardizuje problematiku zasílání rychlých zpráv označovanou anglickým termínem jako \emph{instant messaging}\footnote{Především RFC 3920: Extensible Messaging and Presence Protocol (XMPP): Core, \url{http://tools.ietf.org/html/rfc3920} a RFC 3921: XMPP: Instant Messaging and Presence, \url{http://tools.ietf.org/html/rfc3921}}. Uživatel má při této formě komunikace k dispozici svůj osobní seznam kontaktů, s nimiž může zahájit soukromou konverzaci. Díky seznamu má přehled, kdo je mu zrovna k dispozici.

Protokol navazuje na velké množství dříve velmi populárních\footnote{Statistika z roku 2007 je dostupná na \url{http://www.centernetworks.com/current-stats-and-commentary-on-the-instant-messenger-market/}, v roce 2009 společnost Pingdom vydala na toto téma infografiku: \url{http://royal.pingdom.com/2010/04/23/amazing-facts-and-figures-about-instant-messaging-infographic/}.} nestandardizovaných služeb a programů jako v České republice nejznámnější ICQ, polské Gadu-Gadu či Tlen, americké AIM, Windows Live Messenger (dříve MSN Messenger), Yahoo! Messenger a další. XMPP, původně pod názvem \emph{Jabber}, vznikl jako nezávislá a decentralizovaná alternativa k těmto programům. Podobně jako u e-mailu si může zřídit XMPP server kdokoliv a uživatelé těchto serverů mezi sebou mohou volně komunikovat. Dnes na tomto standardu funguje mnoho velkých služeb v čele s Google Talk~\cite{bau2005google} nebo Facebook Chat~\cite{reiss2010facebook}. K Jabberu i jeho příbuzným existuje velké množství rozšíření (někdy také standardizovaných pomocí RFC), ale zasílání rychlých zpráv stále zůstává hlavním důvodem použití. Jedním z těchto rozšíření je také podpora pro textové konference\footnote{XEP-0045: Multi-User Chat, \url{http://xmpp.org/extensions/xep-0045.html}} podobné těm, jaké umožňuje IRC (popsáno v~\ref{irc}).

Instant messaging, jak jej popisuje XMPP, je dnes pravděpodobně nejtypičtějším zástupcem synchronní textové CMC. Prošel mnohaletým vývojem a dnes se s nimi setkáváme nejen v instalovaných programech, ale také v řadě webových aplikací včetně později zmiňovaných sociálních sítí (viz~\ref{web}). Lidé přes IM vedou neformální konverzace za účelem rychlé a operativní domluvy, ale také se tímto způsobem dorozumívají v případě, že si potřebují sdělit jen něco krátkého a nepříliš důležitého. Nevýhodou IM je nekontrolované vyrušování příjemce, jenž má většinou velmi omezenou možnost zvolit si, zda chce v určitý okamžik nějaké zprávy přijímat, případně od kterých kontaktů.

\subsection{E-mail (SMTP)}\label{email}
Počátky e-mailu sahají až do internetové prehistorie\footnote{Elektronická pošta existuje od roku 1965, což je ještě před vznikem samotného internetu~\cite{vanvleck2012electronic}.} a dnes tvoří páteř veškeré elektronické komunikace. Popisují jej protokoly SMTP, POP a IMAP, kde poslední dva řeší pouze různé mechanismy vzdáleného čtení přijatých zpráv. Jen málokdo v současnosti nemá vlastní, aktivně využívanou e-mailovou adresu. Elektronická pošta je hluboce zakořeněna v naší společnosti -- byla v podstatě prvním počítačem zprostředkovaným způsobem komunikace uznáváným a používáným také státní správou a úřady ČR\footnote{Touto problematikou se zabývá zákon č. 227/2000 Sb. o elektronickém podpisu, nařízení vlády č. 495/2004 Sb., kterým se provádí zmíněný zákon, a vyhláška č. 496/2004 Sb. o elektronických podatelnách. Dnes můžeme se státní správou komunikovat nejen e-maily, ale také přes tzv. \emph{datové schránky}.}. Jedná se o tradičního reprezentanta asynchronní textové CMC.

Lidé e-mailem původně nahrazovali hlavně klasickou poštu, ale dnes je adopce tohoto kanálu natolik samozřejmá, že je jeho využití takřka univerzální. Pravděpodobně díky všem výše zmíněným skutečnostem jsou na elektronické poště dnes dobře patrné různé snahy o integraci s jinými způsoby počítačové komunikace. V následujících dvou odstavcích popíši některé vybrané trendy.

\subsubsection*{Integrace e-mailu do webové aplikace}\label{emailWebApp}
Aplikace dnes většinou neintegrují e-mailové funkce přímo, ale předpokládají, že je s nimi uživatel dobře seznámen a disponuje svou vlastní e-mailovou schránkou. Hromadně zasílají informace o změnách a novinkách, používají e-mailovou adresu k ověření identity, obnově přihlašovacích údajů, apod. Jedná se tedy spíše o využití e-mailu jen jako kanálu k rutinnímu dorozumívání s uživatelem či ke sdílení obsahu. Někteří tvůrci groupware (viz~\ref{groupware}) však jdou vstříc uživateli tím, že svůj program na elektronickou poštu navazují přímo. Rozšiřují jej o schopnost přijímat e-mailové zprávy a nějakým způsobem jim porozumnět. Např. již zmíněný Facebook umí lidem rozesílat e-mailová upozornění na komentáře z této sociální sítě. Málo známý fakt ovšem je, že na tyto lze přímo odpovědět -- e-mail je doručen na servery Facebooku, ty rozpoznají do jaké konverzace míří a přetvoří jej na komentář, jenž je k nerozeznání od jiných, ručně vepsaných ve webovém uživatelském rozhraní~\cite{whitnah2010replying}. Obdobnou funkčnost nabízí také server pro vývojáře GitHub nebo aplikace pro projektový management Basecamp (zmiňovaná také v~\ref{37signals}).


\section{Groupware}\label{groupware}
Pojem CMC nás sice uvedl do různých typů komunikace přes počítač, ale ta samotná k naplnění úkolu organizovat skupiny lidí nestačí. Je zajisté jeho významným prvkem, ale je zřejmé, že lidé se mohou dorozumívat bez ohledu na to, zda něco společně připravují. Cohen, March a Olsen popisují organizaci jako \emph{volby} vyhledávající problémy, \emph{otázky a pocity} vyhledávající rozhodující situace, v nichž mohou být vyřešeny, \emph{řešení} vyhledávající otázky, na které mohou být odpověďmi, a \emph{lidé schopní rozhodování} vyhledávající práci~\cite{cohen1972garbage}~\cite{grudin1994groupware}.

Organizátor tedy může při standardní komunikaci postrádat různé pomocné nástroje, usnadňující zachycení výše zmíněných prvků v podobě trvaleji platných informací. Takovými jsou například diáře, seznamy úkolů a jiné. Software sdružující výše zmíněné komunikační a organizační funkce se typicky označuje jako \emph{groupware}. Kolektiv autorů v čele s Clarence Ellisem popisuje groupware jako počítačový systém, který podporuje skupinu lidí v plnění nějakého úkolu (či v postupu k cíli) a jenž poskytuje rozhraní ke společnému prostředí~\cite{ellis1991groupware}.

Typické nástroje dostupné v groupware lze zařadit do několika kategorií, a to komunikace, kooperace a koordinace~\cite{kunstova1999skupinova}. Komunikaci zajišťují různé mechanismy posílání zpráv, ať už vestavěné (např. diskusní fóra, \emph{chat}, otázky a odpovědi), nebo přímo v podobě e-mailu či rychlých zpráv. Kooperaci potom podporují především různá úložiště dokumentů, např. wiki systémy\footnote{Wiki je typ webu, který návštěvníkům umožňuje volně svůj obsah modifikovat, přičemž eviduje historii změn. Pro běžného člověka je velice snadné a tedy i pohodlné obsah měnit, takže díky tomu většinou dochází k jeho postupné kultivaci a udržování v aktuálním stavu. Na tomto principu funguje i známá webová encyklopedie Wikipedia.}. Mohou disponovat rozhraním pro kolektivní úpravy dokumentů, archivaci, vyhledávání, správu verzí apod. Nakonec pod koordinaci spadají nástroje navazující na pomůcky známé z tradičního reálného světa -- diáře, kalendáře, seznamy úkolů, adresáře kontaktů, nástěnky a další.

V následujících pododdílech zmíním dva problémy, se kterými se groupware setkává při zavádění mezi uživatele. Oba podporují úvodní tezi této práce, že lidé mají zábrany využívat nových nástrojů a je složité je efektivně organizovat v malých skupinách.

\subsection{Kritická většina pro přijetí skupinou}\label{criticalMass}
Důležitým aspektem tvorby, zavádění a práce s jakýmkoliv groupware či nástrojem pro dorozumívání je tzv. kritická většina (Jonathan Grudin problematiku popisuje jako \emph{critical mass and prisoner's dilemma problems}~\cite{grudin1994groupware}). V zásadě se jedná o problém, kdy lidé nejsou ochotni nástroj přijmout a používat, dokud jej nevyužívá i dostatečná, tzv. kritická většina jejich kolegů. Úspěch nástroje potom nestojí ani tolik na jeho přínosu a užitečnosti oproti stávajícím řešením, ale na zvyku a počtu uživatelů. Důležití jsou v tomto případě tzv. \emph{early adopters}, tedy lidé, kteří si nástroj osvojili mezi prvními, rozšiřují o něm povědomí a nabádají k jeho použití ostatní. Jak zmiňuje Grudin, budeme-li prodávat běžný software pro jednoho uživatele (např. textový editor), který se zalíbí jednomu člověku z deseti, je to úspěch. Jestliže však chceme prosadit nový komunikační kanál nebo groupware v týmu deseti zdravotních sestřiček a ten se zalíbí jen devíti z nich, je pro tuto skupinu nepoužitelný.

Překonávání kritické většiny šlo v minulých letech několikrát pozorovat i na českém internetu. Jako příklady mohou sloužit snahy o migraci uživatelů z ICQ na Jabber nebo počáteční nechuť mnoha uživatelů registrovat se na Facebook (viz~\ref{facebook}) v prvních letech jeho penetrace českého trhu.

\subsection{Nechuť k organizaci}\label{noOrganization}
Oblast uplatnění systémů podporujících skupinovou spolupráci se neomezuje jen na podnikové prostředí s rozsáhlejšími týmy, naopak je užitečná mnoha jiným druhům skupin, jako například dálkově spolupracující kolektiv, studenti řešící týmové školní projekty, nebo zájmové kluby. Renata Kunstová však popisuje, že je na straně uživatelů menší chuť se organizovat, pokud jde o mimopodnikové aktivity~\cite{kunstova1999skupinova}. Příčin tohoto chování může být mnoho -- např. neochota přizpůsobit se nebo různá angažovanost členů skupiny. Ve firmě je využívání groupware často dohodnuto nebo nařízeno a snaha o kompromis je zde silnější, ale u klubu šachistů, který lidé udržují z vlastní vůle ve volném čase, se nějaká nařízení prosazují obtížně.

Neochota využívat jakékoliv organizační pomůcky se odvíjí také od jejich reálné potřeby. Čím méně členů skupina má, tím větší je nevole využívat groupware nebo i samotnou CMC, protože domluvu v určitých případech dokonce komplikují. Čtyři spolubydlící se mnohem snáz sejdou u jednoho stolu a vše potřebné vyřeší jednodušeji tváří v tvář, než kdyby si psali e-maily. S tímto jevem se mohou setkat i ve firmách, kde po kolektivu vyžadují používání groupware dříve, než to začne být efektivní. Zaměstnanci jsou potom zatíženi zbytečnou režií a systém přijímají neradi.


\section{Moderní webové aplikace a sociální sítě}\label{web}
Na HTTP, jednom z internetových protokolů, byl vystavěn celý obrovský ekosystém aplikací a služeb -- \emph{World Wide Web}. Ač začal jako několik hypertextově spojených vědeckých dokumentů, vysoká adopce tohoto prostředí komerční sférou z něj vytvořila fenomén dnešní doby, jenž se velice rychle a dynamicky vyvíjí. Nejen že se postupně z jedné ze služeb internetu stává jeho jádro pohlcující většinu jeho agend, ale dokonce dochází i k postupnému prolínání tohoto virtuálního webového světa s naší každodenní realitou~\cite{thurlow2004computer}.

Na webu se rozvinulo mnoho aplikací vyloženě či alespoň částečně vhodných ke koordinaci a kooperaci skupin lidí. V poslední době lze navíc sledovat rozmach služeb, tzv. \emph{sociálních sítí}, jež jsou na spolupráci lidí, komunikaci a sdílení obsahu mezi nimi přímo postavené. V následujících odstavcích zmíním nejvýznamnější představitele těchto sítí a jiných webových aplikací blízkých charakteristice groupware, jež mají nějaký význam pro tuto práci.

\subsection{Facebook}\label{facebook}
Facebook, dostupný na adrese \url{http://facebook.com}, je rozsáhlý webový systém určený ke komunikaci, sdílení obsahu, udržování vztahů a zábavě. Současně je dlouhodobě největší sociální sítí na světě~\cite{kazeniac2009social}~\cite{protalinski2012facebook}. Vzhledem k jeho vysoké adopci napříč obyvatelstvem~\cite{docekal2011socialni} je samozřejmost jeho využívání pro hodně lidí, především mladých, srovnatelná s e-mailem. Také díky tomuto jevu dnes Facebook již netrpí nedostatkem kritické většiny a lidé se přes něj sami poměrně přirozeně organizují.

\subsubsection*{Zprávy}
Z hlediska CMC a groupware jsou pro tuto práci zajímavé především následující funkce Facebooku: Chat, Messages, Events a Groups. Chat představuje integrované rozhraní pro posílání rychlých zpráv mezi uživateli sítě. Disponuje i veřejnou bránou postavenou nad XMPP protokolem, čímž umožňuje připojit se k této službě jako k jakémukoliv jinému Jabberu a poskytuje tak částečnou interoperabilitu s okolním světem~\cite{reiss2010facebook}. Messages jsou zase vzdáleným příbuzným asynchronních e-mailových konverzací, na něž jsou také napojeny (viz~\ref{syncAsync}). Obojí má potom společný archiv vedené konverzace~\cite{seligstein2010see}.

\subsubsection*{Události}
Events, česky \emph{události}, umožňují vytvoření informační stránky pro libovolnou pořádanou akci. Je na ní typicky prostor pro název akce, datum a místo konání, seznam účastníků (rozdělený podle typu odpovědi na ty, kteří se budou účastnit určitě, možná, nebo vůbec), delší popis události a místo, kde mohou uživatelé nad akcí diskutovat. Pro organizátora mají tyto stránky smysl v tom, že má orientační přehled nad počty účastníků, ví kdo konkrétně nejspíše přijde a může s lidmi se zájmem o akci na místě komunikovat (odpovídat na dotazy, oznamovat nové informace). Uživatelé díky tomu v systému získávají evidenci událostí, kterých se hodlají účastnit a jsou stále informováni o všem potřebném (např. změně místa). Mají rovněž jedno stabilní místo, kde mohou ověřit čas a místo konání -- nemusí tyto údaje složitě hledat např. v archivu své e-mailové schránky. Zde je dobré povšimnout si, že jak \emph{manažer}, tedy pořadatel akce, tak \emph{člen skupiny}, tedy účastník, mají z explicitního vkládání informací do systému Events užitek. To je, jak zmiňuje Johnatan Grudin, velice důležité pro přijetí takové funkce lidmi~\cite{grudin1994groupware}.

\begin{figure}[H]
    \includegraphics[width=\textwidth, keepaspectratio]{facebook-event-page}
    \caption{Stránka události na Facebooku.}
\end{figure}

\subsubsection*{Ankety}
Facebook umožňuje svým uživatelům v rámci své funkce Questions vytvářet jednoduché anketní otázky~\cite{graham2011the}. Mohou být vytvořeny jen pro konkrétní okruh lidí, nebo i veřejně. Jsou poměrně univerzálně použitelné -- lze je využít k všeobecnému dotazu i ke společnému rozhodování.

\begin{figure}[H]
    \includegraphics[width=\textwidth, keepaspectratio]{facebook-question}
    \caption{Zpracování anket v podání Facebooku.}
\end{figure}

\subsubsection*{Skupiny}
Facebook navíc ke všemu uvedenému nabízí pro práci skupin celý samostatný produkt -- Groups~\cite{chai2010new}. V podstatě se jedná o univerzální groupware pro skupiny v rámci Facebooku, jenž disponuje např. vlastním chatem pro zasílání zpráv jen mezi členy, nebo i vlastními událostmi a anketami. Lidé se mohou v takovýchto skupinách uzavřít a nedovolit, aby do nich volně přicházeli noví členové, nebo aby byly čitelné komukoliv zvenčí. Facebook tak poskytuje jednoduchý nástroj (navíc ve svém všeobecně známém a uživateli již přijatém prostředí) pro organizaci a sociální interakci malých kolektivů jako jsou rodiny, zájmové kluby, školní třídy, skupiny spolubydlících, a další~\cite{novati2012introducing}. Na druhou stranu Groups nijak nebrání ani růstu skupin a stejně dobře funguje i pro různá společenství se stovkami členů (toto mohu v praxi pozorovat členstvím ve skupině příznivců programovacího jazyka Python\footnote{Skupina je dne 23. 4. 2012 dostupná na adrese \url{http://facebook.com/groups/201628346516017} a má 128 členů.}).

\begin{figure}[H]
    \includegraphics[width=\textwidth, keepaspectratio]{facebook-groups}
    \caption{Upoutávka, která motivuje k používání Facebook Groups. V pravém dolním rohu lze vidět speciální cílení na školy.}
\end{figure}

\subsection{Twitter}\label{twitter}
Sociální síť Twitter, kterou nalezneme na \url{http://twitter.com}, je na rozdíl od Facebooku spíše mikroblogovací službou s možností zasílání zpráv mezi uživateli, než komplexním systémem s mnoha agendami zaměřenými na CMC a správu skupin. Uživatelé si zde podobně jako v případě blogu\footnote{Blog je pojem označující webový zápisník. Zpravidla disponuje hlavně chronologicky řazenými příspěvky a komentáři od čtenářů. Bývá psán neformálním stylem, existují však také např. blogy firemní, jež mívají spíše rezervovaný, korporátní projev.} vedou svůj webový zápisník, ale jednotlivé příspěvky, nazývané v jednotném čísle anglickým slovem \emph{tweet}, mohou mít pouze 160 znaků. To nutí autora ke stručnosti a snaha vyjádřit myšlenku co nejméně slovy podněcuje jeho tvořivost.

Z hlediska zaměření této práce však Twitter nemá příliš zajímavých aspektů. Uživatelé si mohou psát zmíněné krátké zprávy i navzájem, a to jak veřejně, tak soukromě, není zde však žádný způsob jak se sdružovat ve skupinách nebo jak komunikovat nad rámec tweetů. Protože příjemce odpovědního tweetu je vyjadřován zmíněním jeho jména na začátku, může uživatel směřovat zprávu více lidem. Příjemci se však započítávají do limitu znaků, takže při zaslání odpovědi čtyřem kolegům již nezbývá mnoho prostoru pro samotný obsah sdělení.

Zprávy na Twitteru lze zařadit do asynchronní komunikace, převážně textové (Twitter umožňuje přiložit ke tweetu vybrané přílohy, jimiž se stává nejčastěji obrázek). Vybočují však z charakteristiky dlouhých sdělení, kterou si nesou např. e-maily. Naopak, jsou využívány k velice krátkým a rychlým projevům, navíc častěji vysílaným veřejně do světa, než směřovaným konkrétním příjemcům.

\subsection{Služby společnosti Google}\label{google}
Byť je firma Google známá především díky svému celosvětovému webovému vyhledávání, vytvořila (či akvizicí přibrala pod svá křídla) také mnoho jiných užitečných webových nástrojů. Dokonce pro své uživatele vytvořila svou vlastní sociální síť pojmenovanou \emph{Google+}. Jelikož téměř všechny tyto své produkty, většinou vycházející z nějakých tradičních služeb pro jednotlivce, obohacuje o možnosti kolektivní spolupráce, hraje v této oblasti významnou roli.

\subsubsection*{E-mail}
Služba Gmail, původně jednoduchý webový e-mailový klient, přímo integruje rychlé zasílání zpráv (popsáno v~\ref{syncAsync}) přes Google Talk. Nejen že poskytuje tradiční (avšak webové) rozhraní pro instant messaging, dokonce spojuje archiv e-mailů s archivem diskusí v reálném čase. V seznamu kontaktů lidem přiřazuje profily a fotky, pokud také používají služby od Google, což zlepšuje orientaci. Má-li uživatel ve svém profilu vyplněny a zveřejněny i takové kontaktní údaje, o nichž z vlastních zdrojů nevíme, objeví se nám mezi kontakty u osoby automaticky~\cite{striebeck2010gmail}. Gmail umožňuje kontakty sdružovat do skupin a tzv. kruhů, což je funkce, která přišla z jiného produktu, sociální sítě Google+. Za zmínku stojí také spolupráce s kalendářem -- ten je schopen na Gmail odesílat speciální interaktivní e-maily, přes něž lze rovnou z prostředí e-mailové schránky činit jednoduchá rozhodnutí (např. kliknutím na odkaz v e-mailu s pozvánkou se přihlásit jako účastník události naplánované kolegou). V prostředí schránky jsou uživateli také k dispozici jednoduché úkoly, ale ty nelze nijak sdílet či na nich spolupracovat.

Google má vedle e-mailového klienta ještě službu Groups, která zastřešuje ekosystém e-mailových diskusních skupin. Jedná se vlastně o fóra vedená přes e-maily. Služba vede prohledávatelný archiv velkého množství diskusí včetně historických, založených na distribuované diskusní síti Usenet. Google Groups jsou jakýmsi prvním krokem od e-mailové konverzace s více účastníky ke groupware. Je-li konverzace převedena do Groups, má jednu společnou adresu, na kterou se zasílají všechny související zprávy a zpravidla uživatelům umožňuje odhlašovat se či přihlašovat k odběru těchto zpráv. Groups rovněž dovoluje vytvářet skupiny s libovolným tématem a disponuje funkčností pro správu přístupu, takže lze zřizovat i zcela privátní diskuse jen pro pozvané členy, jejichž archiv není veřejně přístupný.

\subsubsection*{Instant messaging}
Rychlé zprávy jsou reprezentovány značkou Google Talk. Stále častěji je však uváděna spíše jako součást jiných produktů než jako samostatná služba a dá se tedy očekávat její postupné pohlcování ekosystémem Google produktů. Jak již bylo zmíněno, tato služba na bázi standardu XMPP je silně napojena na e-mailovou schránku Gmail. Kromě posílání textových zpráv mezi jednotlivci umožňuje nejen skupinový chat, ale také volání, a to jak mezi vlastními uživateli, tak do běžných telefonních sítí~\cite{teague2010making}. Poskytuje k tomu zásuvné moduly do prohlížečů a jiné nástroje, které tuto funkci zpřístupňují i lidem s minimálním programovým vybavením. Díky tomuto lze volat také přímo z webového rozhraní e-mailové schránky Gmail~\cite{schriebman2010call}. Volání zahrnuje rovněž přenos videa z webkamery.

\subsubsection*{Kalendář}
Kalendář z hlediska skupinové spolupráce nabízí hned několik funkcí. Uživatel může mít ve svém rozhraní několik kalendářů, tedy pojmenovaných sad událostí. Tyto potom může sdílet s jinými uživateli, nebo je poskytnout i zcela veřejně. Vlastník má možnost při sdílení určit, zda může druhá osoba události pouze vidět, nebo může-li je také měnit. Třetí možností je volba, kdy kolega vidí jen informaci o tom, zda člověk má či nemá v daný čas volno (tzv. \emph{free/busy}). Další funkcí podporující kooperaci jsou \emph{Appointment Slots} -- uživatel může označit místo ve svém kalendáři jako volné ke sjednávání schůzek a jeho kolegové si toto místo mohou sami zamluvit pro setkání, pokud potřebují~\cite{chung2010introducing}. Velice zajímavou funkcí jsou potom pozvánky na události. Na jakýkoliv záznam ve svém kalendáři může uživatel přizvat lidi ze svých kontaktů a ti mohou na pozvánku odpovědět -- přijmout ji, odmítnout, či dát najevo nerozhodnost. Tímto se Google Calendar blíží chování Facebook Events~\cite{florescu2010insert}.

\begin{figure}[H]
    \includegraphics[width=\textwidth, keepaspectratio]{google-calendar}
    \caption{Náhled na tvorbu události v Google Calendar.}
\end{figure}

\subsubsection*{Dokumenty}
Klasické programy pro tvorbu dokumentů se většinou omezují v rámci spolupráce uživatelů na nástroje k připomínkování a poznámkování. Těmito funkcemi disponují webové Google Docs také, navíc ovšem nabízí možnost úprav jednoho dokumentu více lidmi přímo v reálném čase. Uživatel tak vidí, že právě otevřenou tabulku sledují i další dva kolegové a může okamžitě pozorovat i jejich úpravy. Oni samozřejmě stejným způsobem vidí veškerou jeho práci, dokonce i umístění kurzoru. Spolu s diskusí, jež je také v reálném čase\footnote{Tato diskuse ovšem nijak nesouvisí se službou Google Talk -- vztahuje se pouze ke konkrétnímu dokumentu a je přístupná jen z něj.} a kterou lze k dokumentu otevřít, je tento způsob kolaborace nad textem či tabulkou zcela ojedinělý a např. pro kolektivně spravované texty velice nápomocný.

\subsubsection*{Google+}
Sociální síť, kterou Google otevřel světu v roce 2011, přišla hned se dvěma \uv{novými} prostředky k dorozumívání mezi uživateli. Zavedla skupinový chat s názvem \emph{Huddle} (dnes již oficiálně \emph{Messenger}) a videokonference \emph{Hangouts}~\cite{gundotra2010introducing}. První jmenovaný spojuje zasílání zpráv z telefonů (Android, iPhone, nebo jakýkoliv s podporou pro SMS) s instant messagingem. V podstatě se ovšem jedná o Google Talk integrovaný do webového rozhraní Google+. Kromě standardních funkcí sdílení obsahu, které se dnes již příliš neliší od konceptů známých z Facebooku, Google+ nepřináší žádné zásadní nástroje podporující organizaci skupin. Nejpřínosnější jsou v tomto ohledu skupinové videokonference Hangouts, jež však se samotnou sociální sítí nemají mnoho společného a mohly by existovat i samostatně jako vylepšení služby Google Talk.

\subsubsection*{Google Apps}\label{googleApps}
Balík Google Apps je určen především pro firmy, pro které představuje možnost provozovat většinu výše uvedených Google služeb na své vlastní internetové doméně (namísto standardní {\tt google.com}) a pod vlastním logem. Funkce takto využívaných aplikací bývají v zásadě stejné jako u jejich standardních verzí. Jelikož by mohly Google Apps budit dojem samostatné služby usnadňující práci v kolektivu, pro úplnost zde uvádím jejich pravý význam.

\subsection{Groupware společnosti 37signals}\label{37signals}
37signals je firma, jež byla průkopníkem v tvorbě webových groupware aplikací. Namísto tradičního modelu, kdy si klient programy instaloval na své servery, 37signals zavedli software jako placenou službu zákazníkovi~\cite{37signals2008getting}. V mnoha aspektech definovali postupy a zvyklosti, jaké dodnes formují trh webových aplikací, a stali se lídry svého oboru. Dá se říci, že groupware \uv{reformovali}.

\begin{figure}[H]
    \includegraphics[width=\textwidth, keepaspectratio]{basecamp}
    \caption{Aplikace Basecamp určená pro projektový management.}
\end{figure}

Vlajkovou lodí nabídky 37signals je Basecamp, služba určená pro projektový management. Středem všeho dění je zde komunikace ve skupině v podobě zpráv. Tyto lze zasílat i e-mailem (viz~\ref{emailWebApp}), takže uživatelům nedělá problém začít Basecamp okamžitě používat -- většinou totiž podobnou komunikaci stejně vedou e-mailem (jedná se tedy mimo jiné i o snahu vyhnout se problému kritické většiny popsaného v~\ref{criticalMass}). Program dále nabízí seznamy úkolů, dokumenty, projektové stránky a další funkce, jež podporují organizaci skupiny a její koordinaci směrem k dokončení nějakého projektu.

Kromě Basecampu 37signals nabízí také CRM\footnote{\emph{Customer relationship management}, nebo také řízení vztahů se zákazníky, je aplikace, která firmě umožňuje pracovat s databází kontaktních údajů tak, aby mohla zlepšit své služby zákazníkům.} Highrise, firemní intranet Backpack, textové konference v reálném čase Campfire\footnote{Aplikace Campfire je de facto webový chat, jaký je popsán v~\ref{irc}, akorát zacílený na firemní potřeby.}, a další.

Groupware od 37signals je tedy sada nástrojů velice dobře vhodných k organizaci skupin, především firem. Co se ovšem interoperability týče, až na integraci e-mailů do Basecampu jsou tyto nástroje od světa většinou odděleny bariérou v podobě uživatelského účtu. Kdo chce s kolektivem spolupracovat, musí se naučit zmíněný software používat, přihlašovat se do něj a zvyknout si na něj. To lze poměrně snadno nařídit a zavést v prostředí firmy, pro nezávislé ad hoc skupiny je to však velká překážka~\cite{grudin1994groupware}.

\subsection{Stránky událostí a pořádání konferencí}
Sociální síť LinkedIn, v žebříčku stabilně mezi pěti největšími na světě~\cite{kazeniac2009social}, se specializuje na profesní vztahy. Základním kamenem služby je vytvoření životopisu a jeho sdílení v rámci sítě kontaktů. Uživatelé si mezi sebou mohou posílat asynchronní zprávy, jejichž koncept se nijak neliší od podobných zpráv v jiných webových službách. Zajímavou funkcí z hlediska organizace lidí je však možnost vytváření stránek událostí v podobném stylu, jako to umožňuje Facebook~\cite{linkedin2011networking}. Vytváření takových stránek slouží především k propagaci profesních setkání a konferencí.

K tomuto účelu ovšem existují i zcela specializované služby, např. Lanyrd.com, jenž se prezentuje jako \uv{sociální adresář konferencí}. Zatímco LinkedIn oproti Facebooku přináší spíše jen několik statistických údajů o účastnících, Lanyrd.com umožňuje na stránce konference prezentovat celý program, videa přednášek nebo uveřejnit materiály z jednotlivých vystoupení.

Na pravidelně se opakující setkávání se zaměřuje česká webová služba Srazy, dostupná na adrese \url{http://srazy.info}. K základní funkčnosti stránek událostí přidává pořadatelům možnost zahájit mezi účastníky hlasování, poslat jim e-mail, tisknout jmenovky apod. Web se stal oblíbený především v okruhu českých programátorů -- objevují se na něm mnohá pravidelná setkání v různých českých městech, například příznivců jazyka Python nebo vývojářů mobilních aplikací (obojí z Brna).

Stránky událostí lze najít také na hudebním serveru specifického internetového rádia Last.fm. Jednou z funkcí webu je adresář událostí -- koncertů a festivalů, jež jsou doporučovány uživatelům na základě jejich hudebních preferencí, lze v nich vyhledávat, apod.

Obrazová příloha \ref{eventPagePictures} této práce obsahuje náhledy na většinu zmíněných stránek událostí.

\subsection{Sdílení úkolů}
Remember The~Milk je interaktivní seznam úkolů. Jednou z jeho užitečných funkcí je sdílení a přeposílání úkolů. Aby člověk však mohl úkol přeposlat kolegovi, je zapotřebí, aby i on tuto službu využíval. Jelikož je osobní seznam úkolů velice individuální záležitostí, je pravděpodobné, že u této funkce uživatelé naráží na problémy popisované v oddíle~\ref{criticalMass}.

Služba integruje e-mail způsobem popsaným v~\ref{emailWebApp} -- umožňuje jím zasílat úkoly. Každý v rámci Remember The Milk má přidělenou vlastní tajnou e-mailovou adresu a zprávy, které jsou na ni zaslány, se automaticky mění v nesplněné úkoly. Uživatel takto může například rodině nebo vybraným kolegům sdělit tuto svou tajnou adresu, aby mu mohli sami plnit seznam úkolů bez toho, že by museli být někde registrováni.

Jistou formu sdílení úkolů můžeme najít i u jiných webových aplikací určených k posílení produktivity, např. Ta-da Lists od 37signals.

\subsection{Domlouvání schůzek}
Na adrese \url{http://doodle.com} je švýcarská služba pro domlouvání data konání schůzky či jiné události. Kdokoliv může na web přijít a vytvořit tam specializovanou \uv{anketu} ohledně data a času konání. Její adresu rozešle libovolným způsobem svým kolegům a ti potom bez potřeby jakékoliv registrace (vyplňují pouze jméno, které slouží k odlišení jednotlivých hlasování) zadávají informaci o tom, jaké časy jim přichází vhod a které nikoliv. Rozhraní ankety usnadňuje celý proces a zvýrazňuje dny, v nichž se shoduje většina hlasujících. Velkou výhodou služby je možnost využít ji bez vytváření uživatelského účtu. Pravděpodobně hlavně díky tomu a své jednoduchosti se služba těší velké oblibě\footnote{Podle statistik serveru AppAppeal dostupných na \url{http://www.appappeal.com/maps/doodle/} je Doodle.com 82. nejnavštěvovanější webovou stránkou ve Švýcarsku a do 1000. místa se umisťuje i v dalších osmi zemích Evropy. Významnou návštěvnost má z celé západní Evropy a Severní Ameriky.}.

\begin{figure}[p]
    \includegraphics[width=\textwidth, keepaspectratio]{doodle}
    \caption{Doodle.com, služba k domlouvání schůzek.}
\end{figure}

\subsection{Spolupráce při programování}
Za názvem GitHub se skrývá server, kde si může programátor zdarma založit veřejný repozitář pro programový kód verzovaný gitem. Jako placenou službu nabízí autoři webu privátní repozitáře nebo sdružování vývojářů do organizací. Z hlediska tématu této práce je ovšem GitHub zajímavý tím, jakým způsobem je možné s repozitáři ve webovém rozhraní pracovat. Přidal totiž možnost komunikace pomocí komentářů a to přímo na úrovni zdrojového kódu -- lze například diskutovat nad kterýmkoliv jeho řádkem. Spolu s dalšími funkcemi, například nástroji pro evidenci chyb, se tak stal de facto obrovským groupware, jenž si pro jeho sociální rozměr oblíbily tisíce programátorů. GitHub implementuje také integraci e-mailu popsanou v~\ref{emailWebApp}.

\subsection{Sdílení souborů}
Sdílení dokumentů, videí a fotografií je oblast, která je již nad rámec této práce. Dokument je možné ve skupině sdílet v rámci služeb Google Docs, Facebook Groups Docs, Basecamp Writeboard, nebo vlastní wiki. Video lze nahrát na Facebook, YouTube, Vimeo, aj. služby, fotografie nejčastěji opět na Facebook, dále Google+ (Picasa Web Albums), Flickr a další. Jedná-li se o sociální sítě, jsou v rámci sdílení většinou přítomny funkce pro diskusi pod videem, označení osob na fotografii, apod.

Z hlediska skupinové organizace je zajímavá především spolupráce na dokumentech a sdílení souborů po skončení nějaké události. Jelikož jde o komplexní agendy, je vhodnější agregovat soubory z jiných služeb např. na stránku události, než vytvářet systém, který by sdílení sofistikovaně propojoval. Toto lze pozorovat např. u webu Lanyrd.com, který dovoluje ke stránce konference připojit videa nebo prezentace z jiných webových služeb.

\subsection{Spojení synchronní a asynchronní komunikace}\label{syncAsync}
Jako zajímavý příklad realizace netradičního spojení v rámci CMC může posloužit Google Talk, který využívá svou sesterskou e-mailovou službu Gmail k doručení rychlé zprávy, není-li příjemce k dispozici (\emph{doručování offline zpráv},~\cite{lindberg2006offline}). Běžně je přitom tato funkce realizována tak, že je zpráva doručena standardním způsobem až ve chvíli, kdy se příjemce opět přihlásí na svůj IM účet. Gmail na druhou stranu archivuje historii konverzací z Google Talk a uživateli je zpřístupňuje jakoby to byly e-mailové zprávy. Podobný způsob integrace asynchronních zpráv se synchronními lze vypozorovat také u sociální sítě Facebook, která se rovněž snaží stále více oba koncepty sbližovat. Uživateli je v takovém případě nabízeno různé rozhraní (jak e-mailové, tak v podobě rychlých zpráv), ale společný archiv vedené komunikace.


\section{Shrnutí možností organizace skupin}\label{optionsConclusion}
Na základě rozboru lze soudit, že základní formy textové komunikace přes internet, mezi které patří asynchronní zpráva, rychlá synchronní zpráva a rychlá textová konference, jsou mezi uživateli zažité a známé. Prosazuje se trend, kdy se už často tyto formy ani nevyužívají přímo, ale jsou integrovány do webových či mobilních aplikací jako jejich části. Zažitých konceptů z CMC se rovněž využívá k vytvoření jim podobných funkčností, což lze pozorovat např. na IRC jako předloze pro webový chat.

Začíná být pro lidi přirozenější otevřít si webový prohlížeč a vybírat si e-maily v něm nebo si povídat s přáteli přes Facebook Chat, než si za tímto účelem do operačního systému instalovat specializované programy. Web je v mnoha případech dnes už uživateli blíže, než klasické programy -- lidé si zvykli na to, že nemusí nic instalovat a mají vše k dispozici z jakéhokoliv počítače připojeného k internetu. S tím potom souvisí i přesun komunikačních kanálů do webového prostředí.

V rámci organizace skupin si lze všimnout nástupu různých forem webového groupware. Produkty z dílny 37signals nebo jim podobné, snažící se navázat na úspěch této společnosti, jdou cestou uzavřených specializovaných aplikací, přímo koncipovaných jako skupinový software. Na druhou stranu například u služeb firmy Google lze sledovat spíše prolnutí prvků podporujících spolupráci do tradičních programů, jako je e-mailový klient nebo kancelářská sada pro tvorbu dokumentů. Sociální sítě jsou zcela samostatnou kategorií -- většinou integrují mnoho dříve známých konceptů dohromady (blogování, komentáře, rychlé zprávy, asynchronní zprávy, aj.), aby se staly pomyslnými švýcarskými noži pro komunikaci, sdílení obsahu, organizaci a zábavu.

V případě, že potřebuje organizovat kolektiv přes internet, má dnes uživatel několik možností. Může se spoléhat pouze na komunikační kanály a využít e-mail, instant messaging, nebo libovolnou formu textové konference. Určitým pokrokem jsou v takovém případě e-mailové skupiny, např. Google Groups. Zatouží-li po něčem víc, nabízí se mu široká škála webových nástrojů, ať už univerzálních (typicky Facebook), nebo zcela dedikovaných (např. Doodle.com). Zde však nastávají problémy, pokud se skupina nedokáže nebo nechce shodnout na společně využívané službě. Pokud má organizátor na starosti skupinu lidí, z nichž všichni používají Facebook, sáhne zcela určitě po něm -- nabízí nejkomplexnější sadu funkcí pod jednou střechou. Ve firmách, kde sociální sítě spíše rozptylují a je snazší dohodnout kompromis či jednotný systém nařídit, je ovšem vhodnější software od 37signals a jemu podobný. Člověk, který potřebuje organizovat nehomogenní zájmový klub, je ale odkázán na využívání různých aplikací zároveň. Spojujícím elementem přitom musí být tradiční CMC, tedy převážně e-mail, jenž používají v zásadě všichni.

Za povšimnutí stojí průnik jednotlivých služeb v oblasti správy událostí. Jak Facebook, tak LinkedIn, Lanyrd.com nebo české Srazy.info umožňují zřízení stránky pro pořádanou událost. Pořadatelé veřejných akcí často vytvářejí stránky událostí na všech těchto službách zároveň, aby maximalizovali publicitu mezi internetovými uživateli. Google kalendář se této funkčnosti blíží svými pozvánkami, ale ty vzhledem ke své povaze najdou využití spíše v okruhu přátel či kolegů, než u hromadných veřejných setkání.


\section{Průzkum mezi uživateli}\label{poll}
Teze, že komunikace a organizace malé nehomogenní skupiny lidí, například přátel jedoucích na společný výlet, je nesnadná a velmi roztříštěná, vychází především z mé vlastní zkušenosti. Průzkum má tedy ověřit, zda se tento problém týká většího vzorku lidí a má opravdu smysl jej řešit. Dotazník se zaměřuje také na doplnění analýzy -- zjišťuje, jaké služby nebo nástroje již dnes lidé běžně používají a pro jaké účely.

\subsection{Forma}
Jelikož jsem se obával, že případné odpovídající odradí příliš vědecká forma dotazníku, pokusil jsem se přizpůsobit jej tak, aby člověka co nejvíce motivoval k vyplnění otázek a jejich odeslání. Anketa probíhala přes internet pomocí formulářových dokumentů v Google Docs, jež jsou k tomuto účelu přímo určeny. Lidé si díky elektronické formě mohli vyplňování nechat na dobu, kdy se jim to nejvíce hodilo. Celý formulář jsem vyhotovil v neformálním stylu, abych účastníky zaujal a také pobavil. Záměrně jsem otázky formuloval podobným způsobem, jakým jsou psány \uv{testy} v populárních časopisech pro dospívající.

Rozdělil jsem odpovědní web do třech obrazovek, kde na první bylo objasnění účelu dotazníku, na druhé dvanáct otázek v podobě scénářů a na poslední straně několik dotazů spíše statistického charakteru. Úvodní strana shrnovala důvody proč se dotazníkem zabývat, obsahovala kontakt na mě a jednoduché pokyny k vyplnění. Zdůrazňovala, že respondent se už samotným vyplňováním doví něco užitečného sám o sobě, konkrétně jak využívá ke komunikaci internet a počítač. Lidé byli nabádáni, aby odpovídali podle skutečnosti, ne podle toho, jakou by si skutečnost přáli mít. Dále byli poučeni, že mohou vybrat většinou jen jednu z předem daných možností a že mají při nerozhodnosti vybrat to nejčastější, nejoblíbenější, nebo to, co dělávají jako první. Pokud možnosti účastníkům nevyhovovaly, mohli často doplnit vlastní.

Vzhledem k míře účasti popsané dále a pozitivním odezvám se domnívám, že všechny tyto kroky vedly ke zvýšení konverzního poměru návštěvníků, tedy že jich více odpovědělo na otázky a odeslalo je.

\subsection{Účast}\label{attendance}
Dotazník jsem během února 2012 šířil pomocí e-mailu a sociálních sítí, konkrétně přes Facebook a Twitter. Všude jsem odkaz zveřejňoval výhradně ve zkrácené podobě, kterou jsem vytvořil přes službu Bitly. Ta umí sledovat přístupy, vytvářet z nich statistiky a přitom každého návštěvníka správně nasměrovat na původní adresu.

Přes zkrácený odkaz přišlo podle Bitly na dotazník 235 lidí, přičemž z jeho výsledků na Google Docs vyplývá, že 186~z~nich jej dokončilo. Konverzní poměr je tedy necelých 80~\%. Lidé přicházeli převážně ve dnech 19.~až~27.~února, nejvíce potom druhý den po rozeslání, tedy 20.~února. Dvě ojedinělé návštěvy proběhly v březnu, jedna dokonce vedla i k odeslání odpovědí, takže se dá říci, že průzkum trval měsíc, od 19.~února do~20.~března. Statistika návštěvníků eviduje řadu zemí v čele s Českou republikou, ale vzhledem k tomu, že byly otázky psány česky, dá se mezi odpovídajícími očekávat zřejmě jen Čechy a Slováky. Přicházeli nejčastěji z e-mailových klientů (možná ale i Twitter klientů, programy nelze rozlišit). Weby sociálních sítí se podělily o druhé a třetí místo v podstatě rovnocenně, jak Facebook, tak Twitter přilákali přibližně 15~\% všech návštěvníků.

\begin{figure}[h]
    \centering
    \includegraphics[scale=0.9,keepaspectratio]{chart-responses}
    \caption{Počet odpovědí za den.}
\end{figure}

Ze statistických otázek v závěru dotazníku vyplývá, že většina respondentů je pokročilým uživatelem počítače a internetu. Žen vyplnilo odpovědi jen o 8~\% méně než mužů, takže z hlediska pohlaví byl vzorek celkem vyrovnaný. O věku odpovídajících neexistuje žádná statistika, čehož zpětně lituji v závěru vyhodnocení, nicméně podle příjemců e-mailů a mého vlivu v sociálních sítích se lze domnívat, že mnoho účastníků bylo nejspíše mezi 20--30~lety a minimálně několik mělo nad 40~let. Průzkum pravděpodobně nedisponuje odpověďmi od lidí nad 65~let nebo mladších 15~let.

\subsection{Obsah a rozbor otázek}
Dvanáct hlavních otázek nastiňovalo vždy nějakou situaci, kterou měl odpovídající řešit. Jelikož měl dotazník ověřit i reálnou potřebu organizačního nástroje pro malé nezávislé skupiny, byla počítačová řešení často konfrontována i s nějakým tradičním, vyloženě lidským přístupem (např. \uv{sejdeme se v kavárně}).

\begin{enumerate}
    \item \emph{Organizuji výlet pro pár kamarádů. Jakou formu domluvy použiji?} --
        Otázka se zaměřuje na hlavní poslání dotazníku, tedy jakou formu koordinace dnes organizátor běžně volí.

    \item \emph{Líbí se mi koncert, chtěl bych na něj jít. Chci pozvat i kamarády, co použiji?} --
        Průzkum, jak se chová účastník události (ne její organizátor) v případě, že chce informaci o akci sdílet s nějakou skupinou lidí.

    \item \emph{Chci sdílet video s přáteli. Co použiji?} --
        Po skupinových akcích dnes často vzniknou videa, která mají po skončení události jejich autoři tendenci rozeslat všem ostatním účastníkům. Scénář se zabývá využíváním CMC za účelem takového sdílení.

    \item \emph{Organizuji malou veřejnou událost, např. minikonferenci s přednáškami nebo místní mistrovství v házení šipek. Co použiji pro propagaci a evidenci?} --
        Otázka zkoumá na problematiku stránek událostí. Jak organizátor svou událost propaguje a kam umisťuje informace o jejím konání?

    \item \emph{Bydlím spolu s kamarády v podnájmu na společném bytě. Co použiji k domluvě a důležitým oznámením?} --
        Studenti bydlící ve společném bytě jsou typickým příkladem skupiny, která vyžaduje nějakou formu organizace a přitom je z hlediska preferencí a přizpůsobivosti velice různorodá. Otázka se snaží zjistit, jak se taková skupina nejčastěji domlouvá.

    \item \emph{Budu-li potřebovat kamarádům z podnájmu nasdílet smlouvu či jiný dokument, jak to udělám?} --
        Otázka na předešlou navazuje průzkumem toho, jak lidé v malých skupinách sdílejí dokumenty, popřípadě informace trvalejšího charakteru, které se obtížně zpětně dohledávají v archivech e-mailové schránky.

    \item \emph{Jsem předsedou místního klubu šachistů a potřebujeme se rozhodnout kdy pojedeme na soustředění do Jeseníků. Co pro společnou domluvu použiji?} --
        Scénář líčí situaci v zájmovém kolektivu, což je opět příklad poměrně nezávislé, heterogenní skupiny. Cílem otázky je zjistit, jak taková skupina dokáže dělat společná rozhodnutí.

    \item \emph{Kdybych nedomlouval datum soustředění ale barvu závěsů do klubovny, na které se všichni shodnou alespoň většinově, co použiji?} --
        Jelikož je z hlediska výběru vhodného data poměrně populární služba Doodle.com, dá se očekávat, že ovlivní odpovědi na předešlou otázku. Proto na ni tato navazuje a záměrně nastiňuje situaci, v níž Doodle.com použít nelze.

    \item \emph{Chci zavolat kamarádovi. Tuším, že by mohl být online u počítače. Co udělám nejčastěji?} --
        Průzkum obecného přístupu lidí k CMC. V případě, že budou mít šanci v běžném denním provozu volat přes internet a zadarmo, učiní to, nebo zůstanou u tradičního telefonu, byť je placený? Zde účastníci dotazníku nedostali možnost doplnit vlastní odpověď, jelikož by to nebylo užitečné.

    \item \emph{Chci sdílet album fotek s přáteli. Co použiji?} --
        Po skupinových akcích dnes často vzniknou fotografie, které mají po skončení události jejich autoři tendenci rozeslat všem ostatním účastníkům. Scénář se zabývá využíváním CMC za účelem takového sdílení.

    \item \emph{Náramně by se mi hodila rozprava s týmem kolegů v reálném čase, ale jsou na různých místech republiky. Jak na to půjdu?} --
        Otázka zkoumá popularitu služeb pro konferenci v reálném čase. Protože je tato oblast silnou stránkou multimediální CMC, zahrnuje i možnosti pro jinou než textovou komunikaci. Bez konfrontace s ní by odpovědi nebyly příliš relevantní.

    \item \emph{Zařizuji kancelář, ve které mají být telefony. Kde se to pokusím domluvit?} --
        Tento scénář se zaměřuje na povědomí lidí o multimediální CMC mimo službu Skype. Jako příklad zde slouží VoIP telefonie\footnote{VoIP, nebo také \emph{Voice over Internet Protocol}, označuje soubor technologií, které umožňují přenášet hlas ve smyslu klasické telefonie, avšak přes internetové protokoly (TCP, UDP, IP).}. Ani zde účastníci dotazníku nedostali možnost doplnit vlastní odpověď.
\end{enumerate}

Doplňující otázky byly spíše statistického charakteru.

\begin{itemize}
    \item \emph{Jak vám jsou sympatické uvedené sociální sitě?} --
        Otázka zkoumá oblíbenost sociálních sítí Facebook, Twitter a Google+. Nemůžeme zjišťovat pouze fakt, zda uživatel síť používá, jelikož může existovat nezanedbatelná část uživatelů, kterí na určitou sociální síť pod tlakem svých vrstevníků či kolegů chodí i přesto, že tento způsob komunikace a organizace nepreferují. Mapuji zde tedy, zda uživatel danou sociální síť vůbec používá a pokud ano, jak rád na ní tráví svůj čas.

    \item \emph{Jaké služby pro rychlé posílání zpráv používám nejčastěji?} --
        Statistická otázka mapující současnou situaci na poli instant messagingu u nás. Cílem je zjistit jak si stojí dříve oblíbené ICQ, zda se ujal Jabber a zda má na tuto oblast nějaký dopad integrace rychlých zpráv do Gmailu či Facebooku. Účastníci dotazníku mohli vybrat více odpovědí zároveň.

    \item \emph{Myslím si, že s počítačem pracuji spíše jako...} --
        Otázka se snaži zjistit, jak počítačově gramotní jsou odpovídající. K dispozici jsou čtyři stupně -- člověk nezkušený v práci s počítačem, běžný uživatel, potom pokročilý a nakonec člověk, jenž počítač využívá denně k práci.

    \item \emph{Když si potřebuji v restauraci odskočit, většinou mířím na...} --
        Účastníci mají na výběr dvě odpovědi (pány a dámy). Účelem je průzkum zasoupení pohlaví ve výsledcích dotazníku.
\end{itemize}

\subsection{Vyhodnocení}

\subsubsection*{\textbf{1. otázka: Organizuji výlet pro pár kamarádů. Jakou formu domluvy použiji?}}
Necelých 40~\% účastníků by použilo Facebook a 27~\% e-maily, což koresponduje se závěry v~\ref{optionsConclusion}. Významných 20~\% by vůbec nepoužilo CMC (odpověď \uv{sejdeme se v hospodě nebo kavárně a tam to celé domluvíme}). Ve vlastní odpovědi se často vyskytovala domluva přes mobilní telefon (jak voláním, tak pomocí SMS) nebo instant messaging.

\subsubsection*{\textbf{2. otázka:} \emph{Líbí se mi koncert, chtěl bych na něj jít. Chci pozvat i kamarády, co použiji?}}
U této otázky téměř polovina respondentů hlasovala pro komunikaci nezprostředkovanou počítačem, tedy SMS nebo sdělení při osobním setkání. 35~\% potom využívá stránky událostí na Facebooku (možnost \uv{založím/najdu událost na Facebooku a pozvu kamarády}). Ve vlastní odpovědi se nejčastěji vyskytoval e-mail (téměř 10~\%) a instant messaging.

\subsubsection*{\textbf{3. otázka:} \emph{Chci sdílet video s přáteli. Co použiji?}}
V této otázce žádná konkrétní odpověď výrazně nepřevažuje, ale celkem v 65~\% případů jsou respondenti ochotní video sdílet na webových službách k tomu určených (Facebook, YouTube, Vimeo, aj.), než jej posílat či někam nahrávat v podobě obyčejných souborů. Z vlastních odpovědí se nejčastěji objevoval e-mail nebo přehrání při osobním setkání.

\subsubsection*{\textbf{4. otázka:} \emph{Organizuji malou veřejnou událost, např. minikonferenci s přednáškami nebo místní mistrovství v házení šipek. Co použiji pro propagaci a evidenci?}}\label{propagationOfEventQuote}
Zde se celých 60~\% účastníků dotazníku vyjádřilo pro stránku události na Facebooku. 19~\% hlasovalo pro možnost \uv{vylepím plakátky v okolí a pokusím se zajistit, aby o tom řekli v obecním rozhlase}. 6~\% respondentů by pro tento účel využilo českou službu Srazy.info. Ve vlastní odpovědi lidé nejčastěji zmiňovali kombinaci více možností. Snahu organizátora o co největší propagaci popsala jedna odpovídající přímo vyčerpávajícím způsobem:

\begin{quotation}
    \emph{Dám to na web SU FI a na nástěnku SU FI. Někdo to většinou propaguje na Facebooku SU FI. Dám echo na Twitter (pokud se to hodí), udělám v Google kalendáři akci a případně nechám po FI či celé MU rozvěsit plakáty. Občas obepíšu své kontakty v LeMUr a muni a dalších studentských médiích\footnote{\emph{LeMUr} je studentský portál Masarykovy univerzity. Jeho online vydání je na adrese \url{http://lemur.mu/}. Jako \emph{muni} je označován zpravodajský portál Masarykovy univerzity dostupný na \url{http://www.online.muni.cz/}.} (e-mailem) a jdu na rozhovor do rádia nebo mailem připravíme článek.}
\end{quotation}

\subsubsection*{\textbf{5. otázka:} \emph{Bydlím spolu s kamarády v podnájmu na společném bytě. Co použiji k domluvě a důležitým oznámením?}}
V tomto případě zcela vítězí tradiční forma komunikace. 55~\% hlasů pro možnost \uv{korková nástěnka v předsíni} můžeme v podstatě sečíst s podílem vlastních odpovědí, jelikož ty obsahovaly v naprosté většině pouze jiné způsoby čistě osobní domluvy. Celkové číslo zastupující nepočítačovou domluvu by tedy mohlo být necelých 74~\%. 14~\% by použilo obyčejné e-maily, 10~\% funkce Facebooku. Je pravděpodobné, že malé skupiny spolubydlících vůbec nepovažují za přirozené v takové situaci CMC využívat, což je projev jevu popsaného v~\ref{noOrganization}. Někteří dokonce své pohoršení nad podobným přístupem přímo zdůraznili ve vlastní odpovědi. Z vlastní zkušenosti mohu ovšem doplnit, že bydlí-li např. osm lidí s minimálními vzájemnými vazbami (vztah, rodina) v jednom bytě, je pro ně velice obtížné setkat se osobně v plném počtu. Využít CMC je poté i přes svou zdánlivou nepřirozenost vhodné. S těmito závěry se výsledky otázky shodují, protože 27~\% respondentů by nějakou formu CMC využilo a lze předpokládat, že studenti na bytech bydlí spíše v menších počtech než v rámci mnohočlenných komunit.

\subsubsection*{\textbf{6. otázka:} \emph{Budu-li potřebovat kamarádům z podnájmu nasdílet smlouvu či jiný dokument, jak to udělám?}}
Nejvíce odpovídajících, konkrétně 59~\%, zvolilo prostý e-mail. 15~\% hlasovalo pro různá úložiště souborů (vlastní FTP, Dropbox, Ulož.to, LeteckáPošta.cz, aj.), 12~\% opět inklinovalo k tradiční komunikaci (možnost \uv{vytisknu dokument na korkovou nástěnku v předsíni}). Vlastní odpovědi obsahují formy osobního předání, občas zmiňují Google Docs. Je zajímavé pozorovat, že mnoho lidí, kteří v předešlé otázce neviděli žádný důvod pro použití počítače, bylo v případě sdílení dokumentu bez problémů ochotno využít elektronické pošty. Vytisknout dokument a pověsit jej na nástěnku je tedy pro velkou část respondentů o dost složitější než poslání jeho elektronické verze e-mailem a tím pádem jim tato forma komunikace přijde přirozená i v malých kolektivech -- obtížnější úkon snížil hranici užitečnosti CMC pro skupinu.

\subsubsection*{\textbf{7. otázka:} \emph{Jsem předsedou místního klubu šachistů a potřebujeme se rozhodnout kdy pojedeme na soustředění do Jeseníků. Co pro společnou domluvu použiji?}}
Lidé podle dotazníku použijí z 28~\% obyčejný e-mail, z 24~\% osobní setkání a z 23~\% Facebook. To jsou velice vyrovnané výsledky. Využití služby Doodle.com zmínilo 18~\% respondentů. Lze pozorovat, že Facebook opravdu ztrácí přízeň na úkor klasických metod komunikace v situacích, kdy je potřeba oslovit a organizovat všechny členy nějaké nesourodé volnočasové skupiny lidí. Jeden z odpovídajících přímo ve vlastní odpovědi napsal, že by rád Facebook použil, ale ne každý jím disponuje.

\subsubsection*{\textbf{8. otázka:} \emph{Kdybych nedomlouval datum soustředění ale barvu závěsů do klubovny, na které se všichni shodnou alespoň většinově, co použiji?}}
Otázka, která měla původně jen vyřadit z odpovědí vliv Doodle.com, nakonec skončila tím, že nejvíce respondentů, 65~\%, by se sešlo osobně. Facebook zde ale se svými 20~\% překonává e-mail (11~\%). Výsledky si lze vyložit tak, že je takovéto kolektivní rozhodování na rozdíl od domlouvání data natolik jednoduchým úkonem, že většině lidí nepřijde vůbec užitečné jej řešit elektronicky. Vyšší hlasování pro Facebook mezi lidmi, kteří by tento problém pomocí CMC řešili, lze vysvětlit existencí Facebook Questions, dedikované funkčnosti pro pokládání otázek.

\subsubsection*{\textbf{9. otázka:} \emph{Chci zavolat kamarádovi. Tuším, že by mohl být online u počítače. Co udělám nejčastěji?}}
Výrazná většina dotazovaných (65~\%) by nevyužila možnosti volat zadarmo za cenu nižšího komfortu a místo toho by sáhli po klasickém mobilním telefonu. Lze pozorovat náklonnost vzorku ke klasickým metodám dorozumívání, ale také další faktory -- např. zvyk, jednoduchost a jistota. Lidé jsou na mobilní telefon zvyklí a použít něco nového je zdržuje. Úkon je rovněž pro mnohé jednodušší s telefonem. U něj nemusí být na jednom místě, připojovat mikrofon a vylaďovat spojení, jako je to běžné u počítače s programem Skype. Nakonec je významná i jistota spojení, jelikož přítel nemusí být dostupný nebo může dojít k selhávání kvality hovoru a potom by respondent vynaložil mnoho zbytečné práce navíc, aby se musel stejně vrátit k mobilnímu telefonu.

\subsubsection*{\textbf{10. otázka:} \emph{Chci sdílet album fotek s přáteli. Co použiji?}}
Své fotky uživatelé nahrávají z 41~\% na Facebook. Vzájemně srovnatelné výsledky potom mají vlastní řešení (FTP, vlastní webová stránka, úložiště souborů, aj.) a Google+ (dříve Picasa web albums) -- první 18~\% a druhé 19~\%. Vlastní odpovědi obsahovaly ještě českou službu Rajče.net (dnes součást zpravodajského portálu iDNES) nebo osobní předání, obě by ale skončilo v minoritních možnostech spolu se službami Flickr, Dropbox, a jinými. Z výsledků lze tedy vyčíst, že fotky uživatelé sdílet chtějí a mají chuť je nahrávat na web.

\subsubsection*{\textbf{11. otázka:} \emph{Náramně by se mi hodila rozprava s týmem kolegů v reálném čase, ale jsou na různých místech republiky. Jak na to půjdu?}}
V této otázce se 79~\% účastníků vyslovilo pro Skype konferenci. Potvrdily se tedy doměnky, že na tomto poli převažují výhody multimediální CMC a lidé takovou virtuální operativní schůzku zařídí raději delším hromadným hovorem s mikrofony u počítačů, než aby si psali textové zprávy. Na druhém místě skončily Jabber konference s 11~\%.

\subsubsection*{\textbf{12. otázka:} \emph{Zařizuji kancelář, ve které mají být telefony. Kde se to pokusím domluvit?}}
Povědomí o internetové telefonii má 69~\%, kteří vybrali možnost \uv{podívám se po nějakém VoIP poskytovateli}. Ostatní by využili služeb tradičních poskytovatelů telefonního připojení. To je zajímavý posun oproti zjištěním v~\cite{latif2007adoption}, svou roli ovšem může hrát i vzorek respondentů -- většina z nich jsou pokročilí uživatelé počítače a je větší pravděpodobnost, že někdy s VoIP přišli do styku.

\subsubsection*{\textbf{Sociální sítě:} \emph{Jak vám jsou sympatické uvedené sociální sitě?}}
\begin{figure}[H]
    \centering
    \subfloat[Facebook]{\includegraphics[scale=0.6,keepaspectratio]{chart13a}}

    \subfloat[Twitter]{\includegraphics[scale=0.6,keepaspectratio]{chart13b}}

    \subfloat[Google+]{\includegraphics[scale=0.6,keepaspectratio]{chart13c}}
    \caption{Odpovědi na otázku týkající se oblíbenosti sociálních sítí.}
\end{figure}

Otázka zjišťovala, jaké sociální sítě respondenti využívají a jaké emoce v nich vzbuzují. Nejvíce odpovídajících používalo Facebook, přibližně 83~\%. Ostatní sítě tak známé nebyly -- 49~\% účastníků dotazníku používalo Google+ a 39~\% Twitter. Jednotlivé výsledky týkající se oblíbenosti je vhodné přepočítat tak, aby byly procentuální podíly ze základu, v němž jsou pouze uživatelé dané sítě:

\begin{description}
    \item[Facebook] Oblíbený u 47~\%, neutrálně vnímaný u 42~\% a neoblíbený u 10~\% svých uživatelů.
    \item[Twitter] Oblíbený u 70~\% a neutrálně vnímaný u 30~\% svých uživatelů.
    \item[Google+] Oblíbený u 18~\%, neutrálně vnímaný u 68~\% a neoblíbený u 13~\% svých uživatelů.
\end{description}

Facebook je tedy mezi svými uživateli vnímán spíše pozitivně a Google+ především neutrálně. Nejvíce odpůrců má Google+. Twitter je zajímavý tím, že přilákal nejméně českých uživatelů, ale v rámci zkoumaného vzorku se nenašel jediný, který by si k této službě vybudoval negativní vztah.

\subsubsection*{\textbf{Instant messaging:} \emph{Jaké služby pro rychlé posílání zpráv používám nejčastěji?}}
Tento průzkum měl za úkol zmapovat situaci na poli rychlých zpráv. Mezi uživateli je nejčastěji využíván Facebook Chat (64~\%) a potom různé uzavřené sítě jako ICQ (52~\%). Podstatná část lidí si píše také přes Google Talk (37~\%) a Skype (34~\%).

\begin{figure}[H]
    \centering
    \includegraphics[scale=0.6,keepaspectratio]{chart14}
    \caption{Výsledky pro otázku ohledně využívání instant messagingu.}
\end{figure}

\subsubsection*{\textbf{Počítačová gramotnost a pohlaví}}
Výsledky těchto dvou otázek jsou podrobněji rozebrány v~\ref{attendance}.

\subsection{Shrnutí výsledků dotazníku}\label{pollResults}
V~průzkumu bohužel chyběl dotaz na stáří jeho účastníků, takže se lze pouze domnívat, jaké mohlo být zkreslení výsledků z hlediska věkových skupin. Jak ale vysvětluji v~\ref{attendance}, lze předpokládat, že odpovídajícími byli většinou lidé mezi 20--30 lety a to vysoce počítačově gramotní. Jelikož se u takové skupiny předpokládá vyšší adopce nových technologií, dalo by se očekávat, že budou výsledky inklinovat k využívání sociálních sítí a nejnovějších webových aplikací.

Odpovědi však překvapivě často jakékoliv moderní způsoby počítačové domluvy zavrhují. Lidé nejraději využívají prosté e-maily a přímou osobní komunikaci. Facebook významně figuruje v mnoha výsledcích, ale kromě organizace událostí a sdílení fotek nikde nepřevažuje. Lze soudit, že u širšího vzorku, zahrnující i méně pokročilé nebo starší uživatele počítačů, by byla tendence využívat osobní setkání a e-maily ještě větší.

Na mnoha otázkách je možné pozorovat existenci jakési \uv{hranice užitečnosti}. Jestliže je skupina malá nebo úkol příliš snadný, je přirozenější jej vyřešit osobně a internetová řešení tak zůstávají užitečná akorát skupinám geograficky roztroušeným nebo libujícím si v technických řešeních. Lidé se zdráhají využít i e-mail a žádná složitější a méně zažitá aplikace nemá pravděpodobně šanci na úspěch. Naopak pokud je úkol obtížnější a nová technologie v podobě webové aplikace je schopna jej výrazně usnadnit, jsou ochotni uživatelé věnovat čas a trpělivost osvojení a využívání takového nástroje. Můžeme úkoly podle toho rozdělit na následující skupiny:

\begin{description}
    \item[Klasická osobní komunikace nebo telefon] Pozvání přátel na událost, domluva s blízkými (rodina, spolubydlící, atd.), jednoduchá skupinová dohoda či rozhodnutí, volání jednomu člověku.
    \item[Komunikace zprostředkovaná počítačem] Organizace události, dohoda termínu, sdílení videa, sdílení fotografií, sdílení dokumentů, volání více lidem.
\end{description}

Taková kategorizace koreluje s výsledky výzkumu rozdílů mezi CMC a komunikací tváří v tvář~\cite{bordia1997face}:

\begin{itemize}
    \item Dokončení úkolu trvá déle u skupin komunikujících skrze počítač.
    \item Při práci na úkolu si skupiny využívající CMC vedou lépe ve fázi generování nápadů.
    \item V daném časovém úseku produkují kolektivy komunikující přes počítač méně připomínek a komentářů.
    \item U CMC je mezi členy rovnoměrněji rozložena účast na plnění úkolů.
    \item Je-li na úkol stanoven omezený čas, dosahují skupiny užívající CMC lepších výsledků při činnostech, které vyžadují nízkou úroveň socio-emocionální interakce a současně horších výsledků tehdy, kdy je vyžadována vysoká úroveň takové interakce. Při dostatečném čase je však výkon srovnatelný.
    \item V rámci CMC je redukován normativní sociální a mezilidský tlak.
    \item Vnímání a uvědomování si spolupracovníků nebo úkolu je silnější u komunikace vedené osobně.
\end{itemize}

Lidé podvědomě tyto rozdíly vnímají a vybírají si takový způsob dorozumívání, který z jejich pohledu vede k nejjednoduššímu a nejrychlejšímu splnění cíle. Nikdo nechce trávit komunikací delší dobu než je nutné -- čas věnovaný např. čtení a posílání e-mailů lidé považují za ztracený.

Nakonec celkový propad Basecampu a jiného groupware ve výsledcích zcela koresponduje s neochotou zájmových skupin organizovat se sofistikovaněji (viz~\ref{noOrganization}).



\chapter{Formulace problému interoperability CMC systémů}\label{interoperabilityProblem}
Původní tezí této práce je myšlenka, že potřebujeme-li organizovat skupinu lidí, např. při pořádání nějaké události nebo domluvě na společném rozhodnutí, staneme před problémem jak je systematicky kontaktovat a jak efektivně sdílet dohodnuté informace. Můžeme totiž využít e-mailů, instantních zpráv nebo sociálních sítí, ale brzy zjistíme, že taková komunikace je velmi roztříštěná -- lidé se neradi přizpůsobují nebo registrují do nových služeb a tak skončíme v situaci, kdy polovinu známých organizujeme přes Facebook, několik jednotlivců přes e-maily a zbytek snad přes Google Calendar.

Na základě analýzy je možné existenci tohoto problému potvrdit:

\begin{itemize}
    \item Lidé se opravdu neradi zapojují do organizace a zvláště mimo firemní prostředí jsou poměrně nepřizpůsobiví. (vychází z mnoha částí analýzy, konkrétně~\ref{criticalMass},~\ref{noOrganization},~\ref{optionsConclusion} a~\ref{pollResults}).
    \item Nástrojů určených pro volně organizované kolektivy mnoho není. Lze využít především Facebook (viz~\ref{optionsConclusion}).
    \item Ne každý má na Facebooku profil, i jeho uživatelé přes něj však řeší jen málo agend skupinové organizace (vyplývá z výsledků dotazníku~\ref{pollResults}), jeho použití převažuje pouze u organizace událostí a sdílení fotek.
\end{itemize}

Pořadateli by v tomto případě jiste přišla vhod služba, která by u\-mož\-ňo\-va\-la komunikovat s lidmi uceleně přes několik kanálů. Služba centralizující organizaci, ale zachovávající svobodu jednotlivců rozhodnout se pro takový komunikační kanál, jenž vyhovuje jim. Organizátor by přes zmíněný \emph{velín} mohl psát svým kontaktům zprávy a udržovat historii diskuse, vytvářet jednoduché stránky se souhrnem dohodnutých informací, činit rozhodnutí na anketách, nebo zakládat stránky událostí, u nichž by lidé mohli potvrdit či zamítnout účast.

Přitom běžný účastník domluvy by používal nástroje, na jaké je zvyklý a do organizační služby by se nemusel nijak registrovat nebo přihlašovat. Jestliže má účet na Facebooku, mohl by s organizátorem komunikovat pro\-střed\-nic\-tvím tohoto kanálu, pokud mu vyhovuje Google se svým kalendářem nebo prosté e-maily, mohl by je použít zrovna tak.

Vyjdeme-li z myšlenky na takovou aplikaci, můžeme nastolit dvě hypotézy:

\begin{itemize}
    \item Lze vytvořit sjednocující systém, který by problém uvedený výše řešil.
    \item Tento systém by měl smysl a lidé by jej používali.
\end{itemize}

Následující části této kapitoly se zabývají návrhy na ověření těchto hypotéz.


\section{Realizovatelnost sjednocujícího systému}\label{realizability}
Abychom mohli sjednocovat různé způsoby CMC nebo funkce software podporujícího organizaci skupin, potřebujeme mezi nimi najít společné rysy. Je zapotřebí identifikovat elementární prvky komunikace a organizace, které se v určitých formách opakují napříč spektrem nástrojů a služeb, a jež bude možné vzájemně propojit.

Jestliže takovéto elementární prvky existují a jejich integrace by byla teoreticky možná, je nutné následně ověřit, zda existují také praktické cesty jak toho docílit. V případě klasických způsobů počítačem zprostředkované komunikace se jedná o existenci a propojitelnost standardizovaných protokolů. U webových služeb je zapotřebí prozkoumat možnosti jejich~API\footnote{API, zkratka pro \emph{Application Programming Interface}, označuje rozhraní k programování aplikací. V podstatě se jedná o protipól uživatelského rozhraní, jež je určeno běžnému člověku -- toto rozhraní je určeno strojům, tedy jiným programům a jejich tvůrcům. Jako~API lze nazvat např. soubor funkcí, které poskytuje knihovna vývojářům k použití bez toho, že by museli znát interní implementaci (zapouzdření). V kontextu této práce je jako~API označováno speciální programové rozhraní webů, přes něž může vzdáleně jiná aplikace číst data, měnit je, nebo vytvářet nová.}.

Ani v případě existence takových rozhraní však nemusí být požadované propojení realizovatelné. Mohou se vyskytnout nejrůznější další překážky, které je potřeba odhalit -- v cestě mohou stát licenční podmínky, obtížná pochopitelnost uživatelského rozhraní, aj.


\section{Smysluplnost sjednocujícího systému}\label{meaningfulness}
V případě této hypotézy lze v mnohém vycházet ze závěrů již proběhlé analýzy.

Abychom mohli zhodnotit smysluplnost systému, je nutné zjistit, zda existují lidé, kteří by jej považovali za užitečný a viděli v něm usnadnění své práce -- ověřujeme tedy tzv. \emph{cílovou skupinu}. V případě, že bychom chtěli systém prodávat, bylo by dobré se také pozastavit nad tím, zda není trh cílové skupiny nasycen, zda v dosahu existují lidé s dostatečnou kupní silou apod., to je však již nad rámec této práce.

Jasná cílová skupina a vycházení vstříc jejím požadavkům ale není jedinou podmínkou pro smysluplnost systému. Je nutné se zamyslet rovněž nad užitečností samotných jeho částí. Pro jaké úkoly má smysl vůbec sjednocující systém tvořit? Jak víme z výsledků dotazníku~\ref{pollResults}, lidé se k CMC vůbec neuchylují, pokud řeší velice jednoduchý problém, nebo je-li jejich kolektiv dostatečně malý. Je vhodné na základě vykonaného průzkumu vyřadit takové funkce, které by groupware řešil s horší pružností, než rychlý telefonát nebo dvě věty při osobním setkání. Jedinou obhajobou pro jejich existenci je využití skupinami, jež jsou geograficky odděleny, nebo víra, že systém je schopen je natolik zjednodušit, že posune onu hranici užitečnosti.



\chapter{Ověření realizovatelnosti a užitečnosti integrace}
Úkolem následujícího textu je ověření dvou hypotéz nastolených v předešlé kapitole. Jednotlivé oddíly tedy vycházejí z návrhů ve~\ref{realizability} a~\ref{meaningfulness} -- postupně se zabývají hledáním elementárních prvků komunikace a organizace vedené pomocí počítače, rozborem možností jejich propojování a nakonec reálnou užitečností výsledné integrace.


\section{Identifikace elementárních prvků komunikace}\label{communicationElements}
Na základě výše vedené podrobné analýzy lze jednotlivé formy dorozumívání a organizace rozebrat na elementární prvky. Tyto vždy představují určitou logickou jednotku komunikace či informace. Vybral jsem ty, jež se objevují opakovaně v různých službách, a seskupil je podle jejich potenciálu být nějakým způsobem vzájemně integrovány.

\begin{description}
    \item[Asynchronní zpráva jednomu člověku]
        Delší zpráva mezi dvěma lidmi, při níž nemusí být oba na příjmu v tentýž čas. Představitelé: e-mail, Facebook Messages, jakékoliv jiné soukromé zprávy ve webových aplikacích (na Twitteru, na webových fórech, zprávy na LinkedIn, atd.).

    \item[Asynchronní zpráva více lidem]
        Tatáž zpráva, ale s více příjemci. Může mít nejen ad hoc charakter, ale i trvalejší podobu, kdy jsou příjemci přímo zaregistrováni k odebírání. Představitelé: e-mail s více příjemci, Facebook Messages s více příjemci, Google Groups, Usenet, webová fóra aj. diskusní skupiny. Částečně by zde šlo zařadit i veřejné zprávy na Twitteru.

    \item[Synchronní zpráva jednomu člověku]
        Krátká zpráva mezi dvěma lidmi, při níž si musí být oba k dispozici v tentýž čas. Představitelé: jakýkoliv instant messaging, tedy i Facebook Chat, Google Talk, Skype Chat, a další.

    \item[Synchronní zpráva více lidem]
        Stejná zpráva, ale v rámci vícečlenné konference. Představitelé: skupinový instant messaging (Skype Chat, Google Talk), Jabber konference, IRC, webový chat (Lidé.cz, Campfire).

    \item[Obecná anketa]
        Otázka pro návštěvníky s předdefinovanými odpověďmi, někdy i možností přidat při odpovídání vlastní. Představitelé: Facebook Questions, hlasování na Srazy.info.

    \item[Anketa na termín]
        Dotaz na vhodný termín, zamlouvání termínů. Představitelé: Doodle.com, Google Calendar se svými \emph{Appointment Slots}.

    \item[Událost]
        Stránka události. Typicky sdružuje informace o místě a času konání a eviduje návštěvníky. Představitelé: Facebook Events, Lanyrd.com, LinkedIn Events, Srazy.info. Vzdáleně lze podobnou funkčnost pozorovat u jednotlivých záznamů v kalendáři v rámci Google Calendar.

    \item[Kontakt]
        Osoba v adresáři kontaktů. Představitelé: \uv{přátelé} na Facebooku, Google Contacts, kontakty z Twitteru či LinkedIn.
\end{description}

Existence takovýchto elementárních prvků je tedy ověřena a dává naději, že lze služby nějakým způsobem spojovat.


\section{Obecný rozbor možností integrace}
Následující části popisují obecné problémy a specifika propojování jednotlivých služeb.

\subsection{Plošná integrace}
Cílem sjednocujícího systému je plošná integrace. Následující příklad ji demonstruje na asynchronních zprávách.

Organizátor odešle zprávu z integrujícího systému a očekává, že přijde kontaktům z LinkedIn jako tamější soukromá zpráva, přátelům z Facebooku jako jedna z Messages a e-mailovým adresátům jako běžný e-mail. Uživatel z Facebooku, LinkedIn, nebo e-mailu pak na tuto zprávu odpoví zcela přirozeně v prostředí těchto služeb, text je doručen zpět do systému a rozeslán všem zúčastněným opět jako jimi preferovaný typ zprávy.

K takovému propojení je zapotřebí, aby organizátor do systému importoval své kontakty ze zapojených služeb a povolil aplikaci ovládání svých účtů na těchto službách. Jedině tak má totiž systém možnost jednat za něj a např. přijímat zprávy od ostatních, nic netušících uživatelů.

Takovýto požadavek ovšem skýtá problémy -- organizátor nemusí souhlasit s tím, že má nějaký systém moc nad jeho osobním účtem např. na Facebooku, kde je často neveřejně uloženo mnoho privátních informací, zvláště potom v soukromých zprávách.

\subsection{Problém vnořené skupiny}
Při návrhu sjednocujícího systému vyvstává problém při integraci se službou, která je již sama o sobě nějakým uzavřeným groupware. Vezmeme-li v úvahu např. Facebook Groups nebo Google Groups, už samy tyto nástroje jsou jakousi implementací skupinového software pro jasně vymezné kolektivy. Budeme-li chtít takové nástroje napojit na jiné, dojde zřejmě ke konfliktu skupin. Nemůžeme spravovat skupinu, jež je napojena na jinou, odděleně spravovanou, a přitom zachovávat například nastavení soukromí.


\section{Praktické možnosti propojení jednotlivých prvků}\label{practicalOptions}
Úkolem této části je odpovědět na otázku, zda je možné všechny výše zmíněné prvky komunikace propojit i v praxi a do jaké míry. Jednotlivé oddíly podrobně rozpracovávají každý z případů vzájemné integrace a hledají řešení, které bere největší ohledy na přirozenost a zřejmost používání. Jsou odhalovány a osvětlovány případné obstrukce, pro které nelze propojení realizovat.

\subsection{Asynchronní zpráva jednomu člověku}
Pro člověka, který nepoužívá žádnou z moderních webových aplikací, je tato zpráva de facto ztotožnitelná s e-mailem. Je-li tedy úkolem oslovit co nejširší uživatelskou základnu, musíme ostatní služby integrovat s touto tradiční formou CMC. Mnohé z nich to již dělají (např. Facebook dokáže za určitého nastavení e-mailové zprávy odesílat i přijímat) a e-maily chápou jako \uv{prodlouženou ruku} svých interních zpráv mezi uživateli. Přes tato e-mailová upozornění ovšem nelze moc dobře integrovat zprávy plošně, takže je zapotřebí mít k nim přímý přístup přes~API.

\subsubsection*{Funkce jednotlivých služeb}
\begin{description}
    \item[E-mail]
        Umožňuje zadat předmět, obsah, přílohy. Obsah může být formátovaný pomocí HTML. Podle předmětu a některých metadat ze SMTP protokolu lze detekovat vlákno diskuse, sdružovat zprávy do témat. Na zprávy lze odpovídat, takže diskuse nemusí být lineární, ale může se jednat o strom. Zprávu je možné přeposlat.

    \item[Facebook]
        Zprávy se seskupují podle příjemců. Neobsahují explicitně vepsaný předmět diskuse a nelze jej ani nijak automaticky rozlišit -- nové zprávy se lineárně zařazují hned za staré, vztahující se klidně k jinému tématu. Webové rozhraní umožňuje vložení příloh v podobě nahraného souboru. Komunikace může probíhat také jako instant messaging (viz~\ref{syncAsync}). Text nelze nijak formátovat.

    \item[LinkedIn]
        Zpráva obsahuje explicitní předmět a lze ji stejně jako e-mail přeposlat nebo na ni odpovědět. Neumožňuje formátování pomocí HTML. Webové rozhraní neumí detekovat vlákno diskuse.

    \item[Twitter]
        Komunikace mezi dvěma uživateli zde, podobně jako u Facebooku, splývá. Nové zprávy lineárně navazují na staré a nedochází ke členění na témata. Zpráva je omezená na 160 znaků. Začíná písmenem {\tt d} označujícím \emph{direct message}, za ním následuje uživatelské jméno příjemce. Tyto zprávy lze posílat pouze mezi lidmi, kteří se sledují navzájem, tedy ne paušálně mezi všemi uživateli.
\end{description}

\subsubsection*{Reálné možnosti propojení}
Facebook chrání své uživatele proti automatickým, většinou nevyžádaným zprávám ze strany aplikací -- v~API existuje oprávnění na čtení schránky, ale ne na zapisování. To situaci velice komplikuje. Obejít by to šlo snad díky propojení Facebook Messages s Chatem, tedy zasíláním zpráv na XMPP bránu, takto zaslané zprávy ale nepodporují přílohy.

LinkedIn má ve svém~API vše potřebné k zasílání i čtení zpráv, ale má mnoho formálních omezení formulovaných v podobě pravidel a povolení. Ty ztěžují provoz jakékoliv automatizované služby -- stejně jako v případě Facebooku míří proti možnému spamování uživatelů.

Zpráva na Twitteru je krátká, to by ovšem šlo obejít externím odkazem na zbytek textu.~API poskytuje k jejich čtení a zasílání vše potřebné.

Chybějící podpora pro přílohy u jednotlivých služeb by šla rovněž řešit externím odkazem. Systém by soubor přijal např. z e-mailu, uložil jej na svém serveru a do ostatních kanálů by poslal text s odkazem na tento soubor.

Co se týče vláken diskusí, e-mail i zprávy z LinkedIn je možné seskupovat do stromů minimálně podle předmětu, na což existují efektivní algoritmy (autorem nejznámnějšího z nich je Jamie Zawinski~\cite{zawinski2002message}). Facebook a Twitter však žádná témata neudržují a neexistuje způsob, jak v takové konverzaci tvořit strom.

Zprávy by bylo možné do systému přijímat technikou zvanou \emph{polling} -- tedy kontrolovat periodicky všechny schránky, číst příchozí zprávy a zpracovávat je. E-maily by šly přijímat rovnou, pokud by se do hlavičky {\tt Reply-To} dala adresa vlastního e-mailového serveru vygenerovaná pro příslušné téma. Potom by se tyto zprávy daly při příjmu na takovém e-mailovém serveru rozpoznávat. Je však otázkou, nakolik by byla tato odlišná implementace\footnote{Bez zásadních překážek by šlo funkčnost implementovat pravděpodobně se SMTP serverem Lamson, dostupném na adrese \url{http://lamsonproject.org/}, jenž je oproti tradičním řešením spoléhajícím přímo na prostředky operačního systému napsaný v Pythonu a jeho integrace např. s webovou aplikací je poměrně snadná.} přínosná, jestliže u všech ostatních služeb musíme stejně vykonávat polling. V případě e-mailu máme přitom k dispozici protokoly POP nebo IMAP, jež se přímo zabývají pravidelnými kontrolami e-mailové schránky.

\subsection{Asynchronní zpráva více lidem}
Tento druh zprávy plynně navazuje na předchozí a pro skupinovou organizaci má mnohem větší význam. Jestliže však závěry z předešlé části nenabízí příliš velké vyhlídky na integraci, zde je již šance zcela mizivá. Problematiku komplikují seznamy příjemců, nastavení soukromí, problém vnořené skupiny, a další.

\subsubsection*{Funkce jednotlivých služeb}
\begin{description}
    \item[E-mail]
        Oproti e-mailu s jedním příjemcem poskytuje možnost přidat někoho do kopie (označováno {\tt Cc}) a do slepé kopie (označováno {\tt Bcc}). První z nich se prakticky nijak neliší od běžného uvedení více příjemců. Slepá kopie doručí adresátům e-mail \uv{tajně} (ostatní nevidí, že byl doručen i těmto lidem). Tato funkce se dá považovat za jakýsi jednoduchý, ale přitom poměrně účinný způsob nastavení soukromí.

    \item[Facebook]
        Diskuse je vedena v rámci několika příjemců. Nesplývá s ostatními jako v případě rozpravy jen mezi dvěma uživateli. Opět však nemá žádné téma. Adresáti se mohou z vlastní vůle odhlásit z odběru -- vystoupit z konkrétní diskuse a nedostávat z ní žádné další zprávy.

    \item[LinkedIn]
        Zpráva s více příjemci se nijak zvlášť neliší oproti té mezi dvěma lidmi.

    \item[Twitter]
        Zprávy vedené mezi více uživateli mohou být pouze veřejné. Příjemci jsou označeni svými uživatelskými jmény ve zprávě, přičemž ta je opět omezena jen na 160 znaků. Tímto způsobem mohou vznikat systémy odpovědí, které neodpovídají definici stromů -- tvoří se cykly a často téma prostupuje mezi mnoho uživatelů, z nichž mnozí nad původním problémem diskutují i bez iniciátora diskuse.

    \item[Google Groups]
        Vyznačují se především pevným seznamem příjemců. Lidé se mohou přihlašovat do různých tématicky zaměřených diskusních skupin a tam komunikují pomocí e-mailů. Každý, kdo je přihlášen, zprávy dostává. Lze se samozřejmě také odhlásit z odběru. Je možné založit soukromou skupinu, kam může členy přidělit pouze administrátor a jejíž archiv není veřejný na webu.

    \item[Usenet]
        Založeno na standardu\footnote{RFC 1036: Standard for Interchange of USENET Messages, \url{http://tools.ietf.org/html/rfc1036}}, je to de facto vlastní protokol v rámci e-mailu. Dokáže na nižší aplikační úrovni v podstatě vše, čím dnes disponují webové Google Groups. Ty z něj vycházejí a vedou i archiv starých Usenet skupin.

    \item[Webová fóra]
        Navazují na kulturu Usenetu. Zprávy jsou sdruženy do témat s jednotným předmětem. Jednotlivé příspěvky mohou být formátovány, buďto pomocí HTML, nebo speciálními značkovacími jazyky, jež většinou umožňují jen primitivní zvýrazňování. Příspěvky mají často automaticky připojované podpisy, které si nadefinoval uživatel v nastavení fóra.
\end{description}

\subsubsection*{Reálné možnosti propojení}
Jak již bylo naznačeno v úvodu této části, skupinové asynchronní zprávy trpí podobnými překážkami jako zprávy mezi jednotlivci a přinášejí si k nim další. Twitter je v tomto směru zcela nepropojitelný, způsob dorozumívání je veden velice roztříštěně a nezapadá do žádného z ostatních vzorců diskuse. Na Facebooku komunikace opět splývá v jedno vlákno, takže by nebylo možné určit témata zpráv a seskupovat je. Google Groups a Usenet jsou de facto groupware aplikací nad e-mailovým protokolem. Webová fóra lze považovat za jejich nástupce, ovšem již odloučeného od původní technologie. Jsou nejčastěji provozována na systému phpBB\footnote{Statistiky z měřící služby na adrese \url{http://trends.builtwith.com/cms/phpBB} uvádějí, že phpBB používá přes 30~000 webů, z čehož 12,5 tisíc je mezi nejnavštěvovanějšími stránkami na světě.}, který však žádné~API pro čtení nebo zapisování příspěvků nenabízí.

\subsection{Synchronní zpráva jednomu člověku}
Všechny instant messaging sítě mají v podstatě stejnou sadu funkcí, případ od případu obohacenou o různá specifická rozšíření, jako jsou například možnost hrát s protějškem během konverzace hry. Tato rozšíření lze integrovat jen velice obtížně, byť například pro šachy existuje dokonce návrh na XMPP standard\footnote{XMPP Chess game, \url{http://xmpp.org/extensions/inbox/chess.html}}.

Pro základní sadu funkcí již cesty k propojení jednotlivých IM existují. Trh s IM sítěmi byl natolik roztříštěný a neochotný dovolit lidem komunikovat mezi sebou nezávisle na využívaném poskytovateli (jako je tomu např. u e-mailu), že se toho ujali uživatelé sami a vytvořili různá neoficiální spojení. Ta mají podobu buď tzv. \emph{transportů} z Jabber protokolu\footnote{Transport je modul pro Jabber server, který rozšiřuje jeho možnosti interoperability.}, nebo klientských programů, které dokáží pracovat s mnoha sítěmi najednou ve společném uživatelském rozhraní.

\subsubsection*{Funkce jednotlivých služeb}
Standardem je možnost zasílat jednoduché zprávy, které se chronologicky řadí do jednoho lineárního vlákna, vždy mezi dvěma osobami. Navíc umožňuje velká část IM sítí také telefonii nebo posílání souborů.

Hlasové služby, často i v podobě videohovoru, umožňují sítě Skype, Windows Live, Facebook, Google Talk, a další. Služby založené na XMPP mohou přenášet zvuk a video na základě protokolu Jingle\footnote{XMPP Jingle, \url{http://xmpp.org/about-xmpp/technology-overview/jingle/}}, jehož vývoj původně iniciovala především firma Google pro svou službu Google Talk.

\subsubsection*{Reálné možnosti propojení}
Pro instant messaging existují XMPP standardy, ale využívá je jen málo společností -- z hlediska uživatele lze pouze uvítat, že mezi ně patří Facebook a Google, kteří mají největší část trhu s IM. Jinak však žádná interoperabilita neexistuje -- vše je záležitost dohod mezi poskytovateli, protokoly jsou proprietární a někdy nejsou prolomené ani podomácku operujícími vývojáři Jabber transportů. Přes všechny snahy o sblížení dnes není možné žádným způsobem volat ze Skypu na Jabber a naopak, nebo psát pouze za užití oficiálních nástrojů z ICQ na Facebook. Díky rozšiřování Facebooku a Google+ však většina uživatelů dnes přechází na sítě přístupné přes XMPP.

Neoficiální Jabber transporty narušují neprostupnost jednotlivých sítí a technicky zdatnějším uživatelům nabízí částečnou nebo plnou interoperabilitu, byť někdy značně nespolehlivou\footnote{Na nemožnost garance funkčnosti transportů explicitně upozorňuje např. také prezentace největšího českého XMPP serveru JabbIM, dostupná na \url{http://www.jabbim.cz/services-trans-out.html}.}. Existují transporty mezi XMPP a ICQ, AIM, Windows Live, Gadu-Gadu, Yahoo!, a celosvětovou raritou je také český transport na Skype. Zajímavými počiny jsou potom napojení na Twitter, e-mail, či možnost psát přes instant messaging články na blog. SMTP transport umožňuje jak příjem, tak odesílání zpráv a lze jej považovat za jakéhosi technologického praotce dnešního trendu slučování asynchronních a synchronních zpráv, popsaného v~\ref{syncAsync}.

\begin{table}[ht]
    \centering
    \begin{tabular}{ l | c c c c c }
        ze~sítě~/~do & XMPP & Facebook & G.~Talk & AIM & ICQ \\
        \hline
        XMPP         & \yes & \yes & \yes & \yes & \yes \\
        Facebook     & \no  & \yes & \no  & \no  & \no  \\
        Google Talk  & \yes & \yes & \yes & \yes & \yes \\
        AIM          & \no  & \yes & \yes & \yes & \yes \\
        ICQ          & \no  & \yes & \yes & \yes & \yes \\
        Yahoo!       & \no  & \no  & \no  & \no  & \no  \\
        Windows Live & \no  & \yes & \no  & \no  & \no  \\
        Gadu-Gadu    & \no  & \yes & \yes & \yes & \yes \\
        Tlen         & \no  & \no  & \no  & \no  & \no  \\
        Skype        & \no  & \yes & \no  & \no  & \no  \\
    \end{tabular}
    \caption{Propojitelnost v rámci IM, I.~část.}
    \label{imIntegration1}
\end{table}

\begin{table}[ht]
    \centering
    \begin{tabular}{ l | c c c c c }
        ze~sítě~/~do & Yahoo! & Win.~Live & Gadu-Gadu & Tlen & Skype \\
        \hline
        XMPP         & \yes & \yes & \yes & \yes & \yes  \\
        Facebook     & \no  & \no  & \no  & \no  & \no  \\
        Google Talk  & \yes & \yes & \yes & \yes & \no  \\
        AIM          & \no  & \no  & \no  & \no  & \no  \\
        ICQ          & \no  & \no  & \no  & \no  & \no  \\
        Yahoo!       & \yes & \yes & \no  & \no  & \no  \\
        Windows Live & \yes & \yes & \no  & \no  & \no  \\
        Gadu-Gadu    & \yes & \yes & \yes & \yes & \no  \\
        Tlen         & \no  & \no  & \yes & \yes & \no  \\
        Skype        & \no  & \no  & \no  & \no  & \yes \\
    \end{tabular}
    \caption{Propojitelnost v rámci IM, II.~část.}
    \label{imIntegration2}
\end{table}

Tabulky \ref{imIntegration1} a \ref{imIntegration2} shrnují možnosti kontaktovat z jedné sítě člověka užívající síť druhou. Berou přitom v úvahu nejrůznější transporty (především v XMPP), kompatibilitu sítí (např. ICQ a AIM), smluvní dohody mezi provozovateli (Google Talk a AIM) nebo triky, jež využívají kombinaci více možností (spojení Google Talk s Facebookem přes externí transport).

Pro organizátora je v případě rychlých zpráv východiskem využití nějakého XMPP serveru s mnoha transporty, nebo klienta, jenž umožňuje připojení na všechny sítě zároveň. A takové už existují i jako webové aplikace bez nutnosti instalace, např. Meebo.

\subsection{Synchronní zpráva více lidem}
Prakticky všechny služby, jež se zabývají zasíláním synchronních zpráv více lidem, vycházejí z původního konceptu, jenž zavedlo IRC.

\subsubsection*{Funkce jednotlivých služeb}
\begin{description}
    \item[IRC]
        Tradiční protokol, který de facto definoval dnešní podobu skupinového chatu.

    \item[XMPP konference]
        XMPP má pro konference přímou podporu ve standardu\footnote{XMPP Multi-User Chat, \url{http://xmpp.org/extensions/xep-0045.html}}, na tomto principu funguje také skupinový chat v Google Talk. Implementace se většinou nijak zvláště neliší od funkcí IRC.

    \item[Proprietární instant messaging]
        Skupinovou textovou konferenci podporuje velká většina z proprietárních poskytovatelů IM, např. Skype, Yahoo!, Windows Live Messenger, a další.

    \item[Webový chat]
        Webové skupinové rozpravy, jaké najdeme např. na Lidé.cz, navazují koncepcí na IRC -- diskuse jsou opět rozděleny do místností, identifikace probíhá na základě uživatelských jmen, apod. Mnohé webové chaty přidaly nejrůznější funkce podporující sociální charakter služby, např. barevné rozlišení podle pohlaví, což usnadňuje seznamování účastníků rozpravy.

    \item[Campfire]
        Tento produkt 37signals je založený na totožném principu jako běžný webový chat, ale zaměřuje se spíše na funkce vhodné pro profesní kolektiv.
\end{description}

\subsubsection*{Reálné možnosti propojení}
XMPP brána Facebooku nepodporuje skupinový chat, což je přinejmenším obstrukce -- pro zajištění funkčnosti by bylo nutné napsat server, který bude XMPP zprávy skupinového typu rozesílat patřičným kontaktům na Facebooku a funkci skupinové diskuse by tak jistým způsobem emuloval. Propojení XMPP konferencí s IRC možné je a existují projekty, které to realizují, dokonce z obou konců tohoto přemostění. Můžeme najít nejen Jabber transport na integraci IRC, ale i bránu Telepaatti\footnote{Telepaatti, \url{http://23.fi/telepaatti/}} zajišťující včlenění Jabber konferencí do IRC klienta.

V případě webových služeb je propojování komplikovanější, ale ani zde se nejedná o oblast, které by se nikdo nevěnoval. Vynecháme-li webové IRC klienty a brány do Jabber konferencí, jež fungují na existujících standardech, lze nalézt i neoficiální brány např. pro zmiňovaný chat na Lidé.cz\footnote{pLBOT, \url{http://plbot.midian.cz/} nebo Lidegw, \url{http://sourceforge.net/projects/lidegw/}}. Takový software většinou programově \emph{parsuje} uživatelské rozhraní služby a spoléhá se na jeho neměnnost. Brány umožňují především spojení chatu s IRC.

Campfire vývojářům přímo poskytuje~API, takže není překvapující, že i zde existují projekty\footnote{IRCamp, \url{https://github.com/defunkt/ircamp}}, jež se snaží o jeho začlenění do ekosystému IRC.

\subsection{Obecná anketa}\label{genericPoll}
Samostatně má obecnou anketu z běžně používaných nástrojů pouze Facebook, takže by šlo přistoupit pouze k integraci s e-mailem. Smysl však může dostat integrace této funkce v rámci stránky události. Facebook své Questions na stránce události nabízí a podobně na tom jsou české Srazy.info.

\subsubsection*{Funkce jednotlivých služeb}
\begin{description}
    \item[Facebook Questions]
        Umožňují přidat vlastní odpověď, vytvořit anketu s pevnou množinou možností a povolit vícenásobné odpovědi. Navíc lze celé hlasování komentovat.

    \item[Srazy.info]
        Nabízí pouze pevnou množinu možností, ale je možné stejně jako v případě Facebooku povolit vícenásobné odpovědi.
\end{description}

\subsubsection*{Reálné možnosti propojení}
Facebook má Questions přístupné pro čtení i zápis ve svém~API, ne však ty, jež jsou vytvářeny v rámci stránky události. I kdyby však tyto ankety do~API zahrnul, nešlo by k integraci přistoupit z toho důvodu, že veřejné~API služby Srazy.info je výhradně pro čtení.

Jistým způsobem by bylo možné provádět ankety e-mailem -- systém by si pamatoval, na které adresy rozeslal HTML zprávu s odkazy pro jednotlivé odpovědi. Ty by byly opatřeny speciálními kódy unikátními pro daného uživatele a odpověď. Jakmile by uživatel kliknul na některý z nich, otevřela by se stránka, jež by tomuto uživateli započetla hlas a zobrazila mu výsledky ankety.

Nastíněný mechanismus je však náchylný k omylům -- jestliže příjemce tuto HTML zprávu přepošle někomu jinému a ten přistoupí na zmíněné odkazy, započte se hlas nesprávného člověka. Proti tomu se dá částečně bránit tím, že by uživatel musel potvrdit hlas na otevřené stránce zadáním svého e-mailu. Pokud by nesouhlasil, hlas by nebyl přijat. Tato ochrana není dokonalá, protože zlomyslný příjemce přeposlaného e-mailu by mohl zadat kolegovu adresu a hlasovat záměrně za něj, navíc snižuje přirozenost a zřejmost používání, dokáže však zabránit nechtěným omylům.

\subsection{Anketa na termín}\label{datePoll}
Tento typ hlasování je specifický tím, že není tak triviální ani v osobní komunikaci a přitom jej provádíme poměrně často. Dva lidé se dohodnou snadno, ale najít společný termín v kalendářích skupiny několika lidí je pro organizátora někdy až nadlidský úkol. Anketa pro výběr termínu toto usnadňuje.

Funkce Doodle.com pokrývají většinu celé problematiky a nabízí poměrně dobře pochopitelné rozhraní pro vedení zmíněného rozhodování, a to jak z pozice hlasujícího, tak pořadatele. Sám umožňuje integraci s nejrůznějšími kalendáři, včetně Google Calendar. Nabízí také vytvoření \emph{stránky osobního kalendáře}, což je podobná funkčnost, jakou nabízí Google Calendar v podobě \emph{appointment slots} a koncepcí připomíná stránku události\footnote{Například vzorová \url{http://doodle.com/msbusy}.}. Přitom ale appointment slots (tedy označená místa v kalendáři, kam si mohou kolegové sami vepisovat schůzky s vlastníkem kalendáře) Google nenabízí vůbec ve svém~API\footnote{Nahlášený požadavek na začlenění této funkce do~API lze nalézt na \url{http://code.google.com/a/google.com/p/apps-api-issues/issues/detail?id=2615}.}, takže o propojení zde uvažovat nelze.

Vzhledem k tomu, že Doodle.com nevyžaduje registraci, lze na něj odkázat i v běžném e-mailu a tak zřejmě nezbývá žádný kanál, s nímž by ještě mělo jít tuto službu propojovat. Snad možná s Facebook Questions, kam by jejich strůjce zadal konkrétní data do možností, ale to je oproti výše zmíněnému poměrně těžkopádné řešení, pomineme-li fakt, že anketa pro výběr termínu by se často hodila na stránku události a tam opět není v tomto směru z~API přístup (viz~\ref{genericPoll}).

\subsection{Událost}\label{eventPage}
Na mnoha službách lze pozorovat koncept stránky události. Většinou slouží k propagaci nějaké akce, takže jejich duplicitní vytváření má potenciální přínos především v rozšiřování povědomí o konané akci. Většina z těchto stránek nabízí i mnoho funkcí k další propagaci -- sdílení, exporty do kalendářů, apod. Často se vyskytuje také možnost sledovat stránku. Tím se uživatel přihlásí v rámci dané služby k odběru všech novinek ohledně události, ale přitom není označen jako účastník.

\subsubsection*{Funkce jednotlivých služeb}
\begin{description}
    \item[Facebook]
        Facebook Events mají na stránce typicky obrázek události, název, popis, čas a místo konání, seznam účastníků a diskusi s komentáři. Do diskuse lze přidat také fotku či video (po jednotkách), nebo zahájit hlasování (viz~\ref{genericPoll}). Důležitá je také možnost omezit přístup k události jen pro některé uživatele.

    \item[Srazy.info]
        Česká služba nabízí logo události, název, popis, čas a místo konání, seznam účastníků a diskusi, ovšem bez komentářů k příspěvkům. Lze vytvořit soukromý \emph{sraz}, který bude mít tajnou adresu. Zde lze rovněž vytvořit anketu mezi účastníky (viz~\ref{datePoll}). Zajímavým aspektem služby je hierarchie -- srazy jsou považovány za opakované a lze tedy vytvořit také pouze nový termín už existujícího setkání. To samozřejmě usnadňuje organizaci takových opakovaných sešlostí a poskytuje užitečný archiv již proběhlých termínů. Služba má také podporu pro povinnou registraci na sraz, omezení kapacity, nebo oznámení ceny vstupného.

    \item[LinkedIn]
        Stránka události zde disponuje standardními atributy, jako jsou logo, název, popis, čas a místo konání a seznam účastníků. Navíc lze zadat seznam profesních témat, jakých se akce týká. Ten je seskupen podle firem. Je možné zakládat virtuální události (bez místa konání), nebo nastavit upozornění, že pro účast je povinné se nejdříve registrovat na vlastním webu události. Pod stránkou akce je prostor pro jednoduchou diskusi bez zanořování příspěvků.

    \item[Last.fm]
        Na webu lze založit stránku pro koncert nebo festival. Ten má opět název, popis, obrázek (plakát nebo mozaiku z fotek účinkujících umělců), informace o místě a čase konání a prostor pro lineární diskusi. Navíc prezentuje přehled vystupujících umělců.

    \item[Lanyrd.com]
        Webová služba usnadňující pořádání konferencí obohacuje sadu tradičních prvků stránky události o podtitulek, přehled vystupujících přednášejících, program přednášek, seznam témat konference a v neposlední řadě také možnost připojit sadu odkazů na videa či prezentace z jednotlivých přednášek.

    \item[Google Calendar]
        Zde se funkci stránky události blíží jednotlivé zápisy do kalendáře. Každý disponuje svým názvem, časem a místem konání a popisem. Událost lze nechat opakovat a nastavovat, zda je veřejná, či nikoliv. Přátele, kteří také používají Google Calendar, lze pozvat a oni mohou na takovou pozvánku odpovědět v podobném smyslu jako na výše popsaných stránkách akcí.
\end{description}

\subsubsection*{Reálné možnosti propojení}
Ač dává výčet funkcí jednotlivých služeb velké naděje k propojení tohoto prvku, vše hatí nedostatečná podpora ze stran~API jednotlivých služeb. Facebook i Google Calendar sice disponují kompletním rozhraním, ale ostatní služby integrovat nelze.

LinkedIn provozuje své Events jako zcela oddělenou aplikaci, takže i přesto, že v~API otevírá k použití téměř jakýkoliv aspekt své sociální sítě, události zde chybí\footnote{Diskuse o chybějících Events v LinkedIn~API je zde: \url{http://developer.linkedin.com/thread/1117}.}. Navíc má tato aplikace problémy s diakritikou -- i ručně založená událost zobrazuje chybně česká slova ve svém názvu. Srazy.info mají~API, jak již bylo zmíněno dříve, pouze pro čtení. Last.fm opět nedisponují aplikačním rozhraním pro události, byť má jinak v tomto směru sadu funkcí pro vývojáře vyčerpávající. Podle vedených diskusí\footnote{Dostupné na adrese \url{http://www.last.fm/group/Last.fm+Web+Services/forum/21604/_/663219}.} se bojí zanesení svého systému nekontrolovatelným množstvím duplicitních nebo nesmyslných akcí. Lanyrd.com žádné~API nemá, ač po něm jeho uživatelé volají a autoři webu jej slíbili\footnote{Článek o tomto je dostupný na \url{http://blog.programmableweb.com/2012/02/03/where-is-the-lanyrd-api/}.}.

Stránky událostí by bylo možné propojit snad ještě s e-mailem, a to v podobném smyslu, jak bylo uvažováno v případě anket~\ref{genericPoll}. Informace by tedy mohly být rozeslány HTML e-mailem a účast by byla evidována alespoň s důvěrou, že nedochází k jejímu falšování. Zde by ovšem případná zlomyslnost v podobě odpovědi za cizí osobu neměla tak velký význam jako u hlasování, jelikož se běžně stává, že účastníci přes internet svůj příchod potvrdí, ale poté na akci stejně nedorazí. Organizátor tedy na základě praxe vždy bere statistiku účastníků s rezervami.

I kdyby však bylo dostupné~API k stránkám událostí všech zmíněných služeb, vznikl by problém u integrace diskusí. Jak poukazuje rozbor v předchozích částech tohoto textu, nebylo by snadné rozpravy k akcím nějak sjednotit. Lze si představit, že systém bude jménem organizátora dopisovat do diskusí na ostatních službách, že \uv{uživatel XYZ píše na webu ABC: ...}, nicméně je to způsob mechanického propagování příspěvků a je diskutabilní, zda by byl dobře přijímán uživateli. Navíc, hierarchickou diskusi na Facebooku, kde jsou příspěvky a pod nimi sady komentářů, bude tento přístup zpracovávat jen těžce. Situaci mohou komplikovat také uživatelé e-mailu, jimž by šla zajistit možnost odpovědět na zaslanou pozvánku a tuto zprávu by systém mohl umět zpracovat jako příspěvek do diskuse. Je potom otázkou, jak je vhodné uveřejňovat obsah e-mailů, jenž odesílatel soukromě posílá organizátorovi v reakci na pozvánku.

Řešením, které rezignuje na všeobecnou informovanost účastníků o tom, co kde odpověděl jiný člověk přes jiný kanál, je zahrnutí diskusí pouze v režimu čtení. Systém tedy eviduje diskuse na jednotlivých službách paralelně vedle sebe, nemíchá příspěvky a nepropaguje je, ale poskytuje tímto alespoň pořadateli neveřejný přehled o rozpravách, jež se nad konanou akcí vedou.

\subsection{Kontakt}
Kontakty s organizací uživatelů úzce souvisí. Hodí se jako doplněk ke zprávám (příjemci), stránkám událostí (evidence účastníků, zasílání pozvánek), apod. V podnikovém ekosystému je pak zapotřebí kontakty integrovat s komunikací a firemními procesy, čímž vzniká potřeba pro groupware typu CRM. Zde se zaměřím pouze na možnosti integrace samotných položek adresáře kontaktů.

\subsubsection*{Funkce jednotlivých služeb}
\begin{description}
    \item[Facebook]
        Hlavní je koncept \emph{přátel}. Jedná se o symetrickou vazbu, \emph{přátelství} musí být potvrzeno oboustranně. Později Facebook zavedl také možnost sledovat veřejné projevy jiných uživatelů bez toho, že by muselo dojít k jejich spojení, tedy spřátelení. Funkce se nazývá \emph{přihlášení k odběru}. Člověk pak může mít kromě přátel také množinu svých \emph{následovníků}, což je pojem pocházející z Twitteru (angl. \emph{follower}), kde je tento koncept zabudovaný od samého začátku služby.

    \item[Google]
        Uživatelé nástrojů od Google mají své kontakty uložené většinou v Google Contacts, aplikaci úzce svázané s e-mailovou schránkou Gmail a službou Google Talk. Jedná se o klasický adresář kontaktů. Navíc k tomuto Google s uvedením sociální sítě Google+ přidal koncept \emph{kruhů}, což jsou na sobě nezávislé skupiny kontaktů, jež si uživatel vytvoří, aby mohl cíleně sdílet obsah a nemusel sledovat obsah lidí, jež sice zná, ale nezajímají jej. Jedná se o jakousi fúzi konceptu skupin kontaktů a následovníků.

    \item[LinkedIn]
        Zde má uživatel klasický adresář. Položky v něm jsou záměrně nazývány jako \emph{konexe} (angl. \emph{connections}), aby služba zdůraznila, že nemusí jít o přátele ani známé, naopak že se jedná o jakékoliv v profesním světě užitečné kontakty.

    \item[Twitter]
        Služba se dlouhou dobu odlišovala od ostatních právě existencí \emph{followers}, tedy následovníků. Tato nesymetrická vazba umožňuje uživateli sledovat příspěvky kohokoliv uzná za vhodné bez nutnosti toho, aby ten jej musel sledovat také. Tento model odpovídá více reálným sociálním vazbám a proto jej postupem času zapracovaly i ostatní sociální sítě. Kontakty, můžeme-li je tak ještě vůbec nazvat, se tedy skládají ze dvou skupin -- lidé které uživatel sleduje a ti, jež sledují jeho. Většinou pro něj má větší hodnotu první jmenovaný seznam.

    \item[Ostatní]
        Lidé, kteří webové služby nebo sociální sítě nepoužívají, mají kontakty většinou uloženy v e-mailovém klientovi a mohou je exportovat do formátu vCard nebo CSV.
\end{description}

\subsubsection*{Reálné možnosti propojení}
Přátele z Facebooku můžeme pohodlně získat z~API, avšak jako adresář kontaktů příliš neposlouží -- opět z důvodu ochrany před spamováním. Sociální síť totiž v aplikačním rozhraní poskytuje jen jméno člověka a několik málo dalších údajů, nikoliv však e-mail či telefonní číslo.

Google přes~API nabízí celý adresář kontaktů, takže schválí-li uživatel připojené aplikaci patřičná oprávnění, může jej vzdáleně naplno využívat. Podobně je na tom i LinkedIn. Seznamy následovníků a následovaných lze vyčíst také z Twitter~API.

Při nahrávání souborů CSV nebo vCard nemohou vznikat žádné potíže, na oba tyto formáty má většina programovacích jazyků již hotové a odzkoušené knihovny. Zádrhel může být snad jen při interpretaci dat z importu CSV, protože Google dokáže ze svých Contacts exportovat kromě tradičního i svůj vlastní typ, jenž není kompatibilní s ostatními službami a programy.

Za takové nepřítomnosti zjevných překážek se nelze divit faktu, že existuje mnoho služeb, jež problém propojení kontaktů řeší. Pravděpodobně nejužívanější z nich se nachází na adrese \url{http://www.plaxo.com}. Systémy pro integraci kontaktů jsou dnes také běžnou výbavou moderních telefonů s operačním systémem.

\subsection{Shrnutí reálných možností propojení}
Po ověření realizovatelnosti integrace jednotlivých prvků můžeme sestavit tabulku \ref{realisticConclusion}. Setkáváme se s nekompatibilitou z hlediska koncepce (např. různé druhy větvení zpráv v diskusi) a ještě častěji s nepřekonatelnými technickými obtížemi (nedostupná API, proprietární protokoly).

Alespoň některé služby, které lze propojit, ovšem ve většině případů lze najít. Tam, kde si takové propojení našlo uplatnění, se setkáváme i s funkčními realizacemi. Integraci instant messagingu řeší Jabber transporty a vícekanáloví klienti, textové konference spojují různé brány, sjednocující adresáře kontaktů také existují.

\begin{table}[ht]
    \centering
    \begin{tabular}{ l | c c c c }
                                    & \rotatebox{90}{\scriptsize{Koncepční problémy}}
                                    & \rotatebox{90}{\scriptsize{Technické problémy}}
                                    & \rotatebox{90}{\scriptsize{Lze propojit alespoň některé?}}
                                    & \rotatebox{90}{\scriptsize{Existuje pro to řešení?}}
        \\
        \hline
        Asyn. zpráva                & \yes & \yes & \yes & \no  \\
        Syn. zpráva jednomu člověku & \no  & \yes & \yes & \yes \\
        Syn. zpráva více lidem      & \no  & \no  & \yes & \yes \\
        Obecná anketa               & \yes & \yes & \no  & \no  \\
        Anketa na termín            & \yes & \yes & \no  & \no  \\
        Událost                     & \no  & \yes & \yes & \no  \\
        Kontakt                     & \no  & \yes & \yes & \yes \\
    \end{tabular}
    \caption{Shrnutí reálných možností propojení.}
    \label{realisticConclusion}
\end{table}


\section{Identifikace cílové skupiny}\label{targetAudience}
Na základě analýzy lze tvrdit, že ve firmách by sjednocující systém nacházel uplatnění ztěžka -- jeho silná stránka není pro podnikový ekosystém nijak zvláště zajímavá. Naopak, integrace komunikačních kanálů by pouze komplikovala všechny procesy. Mnohé nástroje, které v existujícím podnikovém groupware těží z jednotného prostředí, by navíc pravděpodobně ani nebylo možné v takovémto systému plnohodnotně zhotovit.

Smysl by tedy uvedený systém měl především pro volně organizované, např. zájmové skupiny. Jejich požadavky by přímo naplňoval -- jak již bylo zmíněno v předchozích kapitolách, kolektiv organizovaný ad hoc je často nepřizpůsobivý a organizátor by tedy těžil z možnosti kontaktovat členy skupiny bez ohledu na jejich preference v oblasti CMC. Na druhou stranu, člen skupiny zde není povinován žádnému explicitnímu vytváření účtů, přihlašování, zaučování do nových nástrojů, zadávání dat nebo jiné součinnosti, jež by ho mohla obtěžovat. Vyvážení užitku pro manažera i členy je podle Johnatana Grudina velice důležité pro přijetí jakéhokoliv groupware~\cite{grudin1994groupware}.

Tato cílová skupina je poměrně široká, zamyslíme-li se nad faktem, že většina z nás někdy něco organizovala, ať už pro kolegy, přátele, sousedy, nebo širší rodinný okruh.


\section{Užitečnost jednotlivých funkcí}\label{utility}
\begin{description}
    \item[Asynchronní zpráva]
        V rozsahu, v jakém je integrace jednotlivých služeb možná, příliš užitečná není. Je totiž nepravděpodobné, že by ve výsledku organizátorovi přinesla větší užitek, než samotné e-maily nebo zprávy na Facebooku. S ohledem na chybějící podporu ze stran~API, ale i konceptuální odlišnost (chybějící vlákna diskuse na Facebooku) by jakékoliv řešení nebylo přínosné ani přirozené k používání. Organizátor raději povede dvě konverzace na různých službách.

    \item[Synchronní zpráva jednomu člověku]
        O integraci se na tomto poli již snaží technologie založené na XMPP. Organizátor, který hledá sjednocující řešení pro tuto oblast, má na výběr z existujících klientů pro různé IM sítě, nebo transportů pro Jabber.

    \item[Synchronní zpráva více lidem]
        De facto všechny aplikace založené na tomto typu komunikace vycházejí z IRC. To spolu s Jabber konferencemi tvoří dvě nejpoužívanější formy textové komunikace skupin. Lidé, kterým by se hodilo mít možnost z jednoho prostředí ovládat obě tyto formy, mají k dispozici existující software, jenž propojení řeší. Uživatelé, kteří jsou méně technicky zdatní, využijí velké rozšířenosti programu Skype a jeho potenciálu přeměnit v případě potřeby textovou konferenci v telefonní hovor (tvrzení vychází ze závěrů dotazníku~\ref{pollResults}).

    \item[Obecná anketa]
        Hlasování je natolik jednoduchý úkon, že jej lidé většinou raději vykonají zcela bez pomoci CMC (viz~\ref{pollResults}). Mezi své funkce jej zařadil pouze Facebook, jenž má dostatečně komplexní ekosystém sociální sítě a tak velkou uživatelskou základnu, že zde má anketa potenciál pro uplatnění.

    \item[Anketa na termín]
        Tuto oblast v podstatě kompletně pokrývá svými funkcemi a zřejmostí použití služba Doodle.com.

    \item[Událost]
        Vytváření stránek událostí napříč službami by ocenili především pořadatelé, aby rozšířili množství možných účastníků. Tuto snahu vyčerpávajícím způsobem popsala i jedna z respondentek dotazníku (viz~\ref{propagationOfEventQuote}). Na tomto poli navíc zřejmě neexistuje žádný nástroj, který by problém řešil.

    \item[Kontakt]
        Integrace kontaktů je možná a stává se běžnou realitou. Existují online služby, jež tento problém řeší, a jak už bylo zmíněno, setkáme se se slučováním různých adresářů dnes už běžně i v moderních telefonech.
\end{description}

\section{Shrnutí}
Z ověřování uskutečnitelnosti jednotlivých propojení je zřejmé, že nakonec není mnoho oblastí komunikace a organizace, které by šlo do systému plnohodnotně zahrnout. Často se tvorba nového nástroje nevyplatí, jelikož by pravděpodobně nenašel dostatečné uplatnění u uživatelů, a to z důvodů nízkého přínosu, nebo rozsáhlým obstrukcím v oblasti chybějícího~API jednotlivých služeb. Obě nastolené hypotézy jsou tedy falzifikovány, aplikujeme-li je na celý rozsah analyzovaných metod dorozumívání a spolupráce.

Největší potenciál pro částečné potvrzení hypotéz přislibují stránky událostí -- neexistuje služba, jež by jejich integraci už řešila a přitom má systém sjednocující správu takových stránek zjevné využití u pořadatelů akcí. Velké rezervy v aplikačním rozhraní může vyřešit čas, jelikož mnohé weby, kterých se propojení týká, chtějí~API pro tuto funkčnost do budoucna zavést.


\chapter{Specifikace požadavků na ukázkovou aplikaci}
Vyjdeme-li ze závěrů předchozích kapitol, můžeme ukázkovou aplikaci specifikovat jako webový nástroj, jenž uživateli umožní spravovat stránky událostí tak, aby byl odstíněn od nutnosti řešit odlišné komunikační preference účastníků. Taková realizace ověřuje koncept, na němž stojí tato práce, ač se týká pouze omezené oblasti lidské komunikace zprostředkované počítačem, a zároveň má největší potenciál z hlediska užitečnosti v provozu.

Aplikace by při tomto upřesněném zadání měla splňovat následující požadavky:

\begin{itemize}
    \item Umožnit pořadateli spravovat stránky událostí, aniž by se musel zabývat jednotlivými typy kontaktů.
    \item Nabídnout import kontaktů z jednotlivých napojených služeb.
    \item Umožnit vytváření stránek událostí, na něž bude možné pozvat kontakty z libovolné napojené služby.
    \item Detekovat typ kontaktu a na základě toho provádět práci s ním na patřičné službě.
    \item Aktualizovat data z jednotlivých služeb.
    \item Poskytnout organizátorovi jednoduché rozhraní, jenž jej odstíní od problému a umožní mu zacházet s různými kontakty totožně.
\end{itemize}

Vzhledem k neexistujícím~API pro ostatní služby bude aplikace propojovat pouze Facebook, Google Calendar a e-mail. To by mělo pro demonstraci řešení problému postačit -- pokud by se našel způsob jak přidat další, nijak výrazně to neovlivní smysl programu v podobě ověřování nastolených hypotéz.



\chapter{Návrh nástroje pro správu událostí}
Kapitola se zabývá podrobnějším návrhem aplikace. Postupně prochází strukturu systému, specifikaci uživatelského rozhraní a popisuje jednotlivá~API. Text doplňují diagram toku obrazovek \ref{screenFlow} a diagram užití \ref{useCase}.

\section{Struktura webového rozhraní}
Tento oddíl se zaměřuje na návrh jednotlivých obrazovek výsledného systému. Cílem je přitom vytvořit jednoduchou a zřejmou organizaci, navigaci a reprezentaci informací na stránce.

\begin{figure}[p]
    \centering
    \includegraphics[width=\textwidth, keepaspectratio]{screen-flow}
    \caption{Diagram toku obrazovek (\emph{screen flow diagram}).}
    \label{screenFlow}
\end{figure}

\subsection{Stránky událostí}
Jádrem stránky události je přehled základních údajů a seznam účastníků. Vše ostatní je možné vynechat a doplnit v dalších verzích aplikace, bude-li to považováno za užitečné. Obrazovka by proto měla přehledně zobrazit především název akce, čas a místo konání, případně delší popis vložený organizátorem. Stranou od těchto údajů by měli být zobrazeni účastníci, a to způsobem, který přehledně odděluje jednotlivé skupiny podle odpovědi na pozvánku. V tomto směru rozlišujeme kontakty na následující:

\begin{description}
    \item[Nepozvaný] Interní stav, výchozí ohodnocení relace mezi kontaktem a událostí. Uživateli systému není nijak užitečný a proto se ani nikde nezobrazuje.
    \item[Pozvaný] Na daný kontakt byla odeslána pozvánka, ale příjemce na ni zatím neodpověděl. Stav zamezuje odeslání dalších pozvánek na tento kontakt.
    \item[Souhlasí] Osoba obdržela pozvánku a potvrdila účast. Pravděpodobně se na akci objeví.
    \item[Neví] Osoba se zatím nerozmyslela, nechce nebo nemůže jasně říci, zda se dostaví či nikoliv.
    \item[Odmítá] Na pozvánku tento člověk odpověděl negativně, zcela určitě ví, že na událost nedorazí.
\end{description}

Jesliže ostatní stránky v systému by měly být chráněny před přístupem kohokoliv jiného než přihlášeného pořadatele, stránka události by oproti tomu měla být veřejná. Jen tak se na ni budou moci dostat uživatelé prostého e-mailu. Měla by proto mít i dobře zapamatovatelnou, permanentní adresu.

\begin{figure}[p]
    \centering
    \includegraphics[height=\textheight, keepaspectratio]{use-case}
    \caption{Diagram užití (\emph{use case diagram}).}
    \label{useCase}
\end{figure}

\subsection{Správa kontaktů}
Obrazovka zajišťující správu kontaktů by měla pořadateli umožňovat efektivní pohyb v adresáři a nabízet mu funkce pro přidání nových osob. První z těchto požadavků naplňuje celkový přehled adresáře utřízený podle iniciál jmen kontaktů. Jelikož může být jeho objem rozsáhlý, je zapotřebí posílit navigaci -- k tomu může dobře posloužit abecední výčet písmen, jež odkazují na jednotlivé skupiny lidí začínajících příslušnou iniciálou.

Druhá funkce, přidávání osob, musí uživateli umožňovat především import přátel z Facebooku -- tyto kontakty by se do systému jinak dostat nemohly. Základem je také ruční přidávání podle e-mailové adresy. Systém by měl sám umět rozlišit kontakty, které náleží Google účtům, a zařadit si je pod patřičný typ.

\subsection{Uživatelské nastavení}
Nastavení umožňuje změnu osobních údajů uživatele aplikace. Je to hlavně jméno a heslo, dále pak například časové pásmo, v němž se nachází a zakládá v něm události (viz~\ref{timezone}). Stránka by neměla umožňovat z bezpečnostních důvodů vstup uživatele, který není čerstvě přihlášen (např. tak učinil před pár dny a mezitím několikrát otevřel a zavřel prohlížeč).


\section{Uživatelské rozhraní}
Sekce zmiňuje vybrané detaily uživatelského rozhraní, které si zaslouží z nějakého důvodu pozornost. Všechny popisují řešení drobného problému, jenž zdánlivě nehraje významnou roli, avšak uživateli může výrazně přispět k orientaci nebo zřejmosti ovládání.

\subsection{Práce s kontakty}\label{separateContactTypes}
Pořadatel by měl sám určit typ kontaktu při výběru pozvánek. Im\-por\-tu\-je-li tedy přátele z Facebooku a kontakty z e-mailu, nesmí se tyto nijak sloučit v případě, že se v nich vyskytují stejnojmenné osoby. Naopak, měly by být viditelně odděleny a při rozesílání pozvánek musí být organizátorovi jasno, jestli s konkrétním člověkem komunikuje přes Facebook nebo e-mail. Sám totiž nejlépe ví, na jakém kanále zastihne kterého kolegu -- toto nelze určit žádným algoritmem. Zároveň se tím aplikace vyvaruje problematice párování osob, kterou řeší mnohé programy pro integraci více kontaktních adresářů.

\begin{figure}[H]
    \centering
    \includegraphics[scale=0.5,keepaspectratio]{oleander-contact-types}
    \caption{Ve výsledné aplikaci jsou typy kontaktů barevně odlišeny.}
\end{figure}

\subsection{Obrázky kontaktů}
Pro lepší orientaci je vhodné u kontaktů zobrazovat nějaké charakteristické obrázky. Nejlepší by bylo mít k dispozici fotografie, to ovšem není mimo kontakty z Facebooku příliš reálný požadavek. Existuje však služba Gravatar, která svým uživatelům umožňuje zaregistrovat ke své e-mailové adrese nějaký vlastní obrázek. Ten potom mají možnost na základě e-mailové adresy a s pomocí jednoduchého~API zobrazit vedle jména uživatele tvůrci různých internetových fór, komentářových diskusí aj. aplikací, kde hrají osoby významnou roli. Tuto poměrně rozšířenou službu je tedy výhodné implementovat pro kontakty, k nimž nemáme jiným způsobem jak rozlišovací obrázek přiřadit.

\subsection{Čas konání události}\label{timezone}
Pro tvorbu programu, který vytváří stránky událostí, je důležitá informace o časovém pásmu, v němž se konají. Jednotlivým uživatelům se potom musí vše zobrazit ve správném, tedy jeho čase. Nejjednodušší možností, jak toto řešit, je evidovat časové pásmo uživatelů a vytvořených akcí. Nebo neevidovat nic -- např. Facebook předpokládá, že časy začátku a konce akce mají vždy vztah k místu konání, takže je lze chápat zcela relativně v daném geografickém kontextu. Provozovatelé této sociální sítě tedy ukládají a zobrazují časy tak, jak byly zadány uživatelem.


\section{Integrované služby}
Následující odstavce představují aplikační rozhraní, jež je potřeba využít pro tvorbu zadaného programu, a vystvětluje související pojmy. Výčet nezahrnuje protokol SMTP jakožto rozhraní pro interakci s uživateli prostého e-mailu, protože je jeho problematika po desetiletí neměnná a nepřipravuje pro návrh či implementaci výrazné překážky.

\subsection{OAuth~2.0}
OAuth označuje otevřený standard pro webovou autorizaci, tedy ověření oprávnění k operacím nad webovými daty. Umožňuje uživateli sdílet jím vybraná soukromá data nebo přístup k nim (zápis, čtení), aniž by musel poskytovat své přihlašovací údaje třetím stranám \cite{maly2008oauth}. Druhá verze standardu se zaměřuje na jednodušší implementaci klientů, ale není ještě zcela hotová a proto je její zavádění zatím oficiálně pouze experimentální. Nicméně i přesto jej lze úspěšně využít k připojení na~API mnoha existujících služeb včetně Facebooku, Google, a dalších.

\subsection{REST~API}
REST je architektura představená v~roce 2000 jedním z~autorů specifikace protokolu HTTP~\cite{fielding2000architectural}.~API v~podobě REST lze zkratkovitě popsat jako technologii, v~níž poskytovatel dat zveřejní webovou adresu, MIME typ\footnote{MIME typ je internetový standard, jenž rozšiřuje specifikaci e-mailu o podporu přenosu textu v různých kódováních, přikládání příloh, aj. nové možnosti. Stal se ovšem v průběhu let obecným způsobem, jak na internetu určit typ obsahu.} odpovědi (formát dat) a množinu operací, které jsou k~dispozici přes HTTP metody\footnote{Každý požadavek v protokolu HTTP je veden nějakou metodou, nejčastěji jsou to POST, GET, PUT nebo DELETE. Podle toho s nimi server nakládá -- přidává, vypisuje, upravuje nebo maže data.}. Z~formátů odpovědí jsou nej\-využívanější obyčejný text, XML a JSON.

\subsection{Facebook Graph~API}
Aplikační rozhraní pro práci s Facebookem se nazývá Graph~API\footnote{Facebook Graph~API, \url{http://developers.facebook.com/docs/reference/api/}}. Funguje převážně na bázi REST, odpovědi vrací ve formátu JSON. Pro autorizaci využívá techniku OAuth~2.0. Odpovědi jsou dobře čitelné i lidským okem a většinou obsahují pouze nezbytně nutné množství dat.

\subsection{Google Contacts~API}
Třetí verze Contacts~API\footnote{Google Contacts~API, \url{http://developers.google.com/google-apps/contacts/v3/}} využívá plně OAuth~2.0. Protože nejsou v současnosti dostupné žádné jiné verze, vychází jeho označení jako třetí nejspíše ze stavu celé platformy aplikačních rozhraní od Google. Stejně jako i většina ostatních~API z této platformy je i toto založeno na autorizovaném REST přístupu k XML exportům s daty, v nichž se hojně využívá standardizovaný formát Atom. Ten je určený pro syndikaci obsahu a původně vznikl jako alternativa ke známějšímu RSS. Je ovšem poměrně komplexní a v kombinaci s několika dalšími jmennými prostory znepřehledňuje a zesložiťuje XML odpovědi z~API natolik, že je pro programátora téměř nutností využít některou z nabízených klientských knihoven, které jej od práce s takovýmito XML výrazně odstiňují.

\subsection{Google Calendar~API}
Calendar~API\footnote{Google Calendar~API, \url{http://developers.google.com/google-apps/calendar/}} existuje ve třech verzích souběžně, přičemž dvě jsou považovány za zastaralé. Všechny fungují na totožném principu jako výše uvedené Contacts~API, tedy kombinace REST a XML za širokého využití formátu Atom. Starší verze~API jsou primárně autorizovány pomocí OAuth 1.0, ačkoliv i jeho druhá verze do nich byla dodatečně implementována. Opět existují klientské knihovny, jež programátorovi s rozhraním usnadňují práci.

\subsection{Specifika práce s~API}
Vystavět aplikaci z~větší části na externích zdrojích přináší možnost využít již hotových, profesionálních a ihned funkčních řešení. Samozřejmě to ale přináší také nevýhody, např. skutečnost, že zdroje dat nejsou nijak v moci tvůrce aplikace. Hrozí mu riziko prodlev či nedostupnosti služeb v~případě lepším, v~tom horším potom jejich neaktuálnost, chybovost, nebo dokonce zánik.

Aplikace tedy musí počítat s výpadky nebo nedokonalostmi a umět se s nimi vypořádat -- dát např. uživateli najevo, že interakce s Facebookem není v daný okamžik možná, protože ten zrovna není dostupný. Tímto způsobem odůvodněné omezení uživatel pochopí a zkusí akci vykonat později, jelikož ani on sám by nic na Facebooku v tu chvíli provést nemohl.


\chapter{Implementace nástroje pro správu událostí}
Kapitola má za úkol čtenáře provést realizací demonstrační aplikace. Činí tak především popisem významných překážek a rozhodování. Osvětluje výběr použitých technologií a pozastavuje se nad jednotlivými problémy, které bylo potřeba při implementaci řešit.

Pro aplikaci bylo vybráno kódové označení Oleander\footnote{Oleandr obecný (\emph{Nerium oleander}) je dekorativní strom. Je sice považován za jednu z nejjedovatějších rostlin světa, ale program jsem po něm pojmenoval zcela náhodně -- strom jsem spatřil v zahradě jednoho z domů poblíž brněnské vily Tugendhat.}, takže se v roli jejího loga objevuje na obrazových ukázkách v příloze \ref{oleanderPictures}. Rovněž je tak pojmenováno i mnoho částí kódu programu (názvy balíčků, aj.).

\section{Použité technologie}
Následující popis použitých technologií není vyčerpávající -- odkazuje se v mnohých případech na jiné, které se ve výčtu podrobně rozpracovány neobjevují, jako např. HTML, CSS, JavaScript, MySQL, PostgreSQL nebo SQLite. Tyto jsou totiž zcela fundamentálními technologiemi pro vývoj webové aplikace a bylo by zbytečné prodlužovat rozsah této práce jejich představováním. Výběr se tedy zaměřuje především na nestandardní, ojedinělé, či jinak zajímavé prostředky vedoucí ke zhotovení demonstrační aplikace, a snaží se objasnit, proč byly zvoleny.

\subsection{Python}
Python je obecný interpretovaný jazyk nezávislý na platformě. Pro zhotovení aplikace jsem jej vybral proto, že v něm lze vyvíjet funkční celky velice rychle a pohodlně. Výsledný kód je snadno čitelný a měnitelný v případě potřeby. Velkou část ukázkové aplikace jsem programoval rychlým prototypováním, abych co nejdříve narazil na fundamentální problémy a mohl tak postupně ověřovat hypotézy této práce. Tento jazyk se pro takový vývoj ukázal jako dobrá volba.

Jazyk existuje ve dvou verzích, Python 2 a Python 3. Ukázková aplikace je napsána ve verzi 2.6, jelikož ta (nebo vyšší) je přítomna ve většině současných unixových operačních systémech a má největší podporu mezi knihovnami.

\subsection{Flask}
Programování v~Pythonu samotném je na abstraktnější úrovni než např. vývoj v~jazyce C, ale i tak není možné vyhnout se rutinním a problémovým konstrukcím, které je třeba stále znova řešit. U~webových aplikací, které v~podstatě vycházejí všechny ze stejných principů a postupů, to platí v~ještě větší míře. Řešením je použít \emph{framework}, tedy připravenou a odzkoušenou sadu knihoven.

Vybral jsem \uv{mikroframework} Flask, jelikož jeho charakter vycházel vstříc prototypovému způsobu vývoje. Základní použití jeho sady nástrojů se lze i s velice základními znalostmi Pythonu naučit za několik hodin a jeho pojetí vybízí k jednoduchému a čitelnému kódu, jenž lze v případě potřeby snadno upravovat nebo rozšiřovat. Flask usnadňuje tvorbu webové aplikace tím, že poskytuje malé, ale mocné jádro, které zapouzdřuje práci s HTTP a rozděluje program do dvou vrstev -- šablon a tzv. \emph{controlleru}, tedy směrovače požadavků a odpovědí. To odpovídá návrhovému vzoru MVC (model není v tomto případě přítomen přímo ve frameworku)~\cite{bernard2009serial}. Samotné jádro je potom snadno rozšiřitelné o jakékoliv funkce, jež programátor potřebuje.

\subsection{HTML5}
Na základě současného vývoje webu bylo místo běžného HTML nebo překonaného\footnote{Viz zpráva \url{http://www.w3.org/News/2009\#item119}.} XHTML využito prvků z rodiny technologií pojmenované jako HTML5. Aby fungovaly i v některých starších prohlížečích, využil jsem knihovnu Modernizr napsanou v jazyce JavaScript, která tuto nekompatibilitu částečně stírá, ale především o ní informuje, aby se aplikace mohla patřičně \uv{uskromnit} (techniky \emph{graceful degradation} či \emph{progressive enhancement}~\cite{heilmann2009graceful}). HTML5 bylo nakonec využito v menším měřítku, aplikace implementuje de facto jen nové sémantické značky a některé nové direktivy v CSS. Lze si však představit širší použití těchto nových možností při budoucím rozšiřování programu -- zajímavými se jeví především geolokace uživatele, hlubší sémantické značkování (mikroformáty, mikrodata, RDFa), nebo využití osobního kalendáře či správce kontaktů přímo z prohlížeče\footnote{Calendar~API, \url{http://www.w3.org/TR/calendar-api/}, a~Contacts~API, \url{http://www.w3.org/TR/contacts-api/}.}.

\subsection{SCSS}
Při vývoji kaskádových stylů CSS, které definují vzhled webové aplikace, bylo využito \emph{preprocesoru} Sass, resp. jeho varianty SCSS, jež umožňuje psát CSS obohacené o nové syntaktické konstrukce, a následně jej přeložit do tradičního stylopisu. Do deklarativních stylů takto zavádí podporu pro proměnné, jednoduché aritmetické výrazy, vnořování, znovupoužitelné bloky a dědičnost. To usnadňuje a urychluje vývoj, protože tvůrce stylopisu má rozsáhlé možnosti vytvářet generické prvky, jež následně parametrizuje a využívá na mnoha místech. Chce-li něco měnit, činí tak následně obvykle pouze na jednom místě v kódu.

\subsection{SQLAlchemy}
Knihovna SQLAlchemy abstrahuje práci s SQL databázemi v jazyce Python. Hlavní charakteristikou jeho ORM (objektově relačního mapování) je přenechání zodpovědnosti za spárování tabulek a doménových objektů na samotném programátorovi. Pro dotazování databází poskytuje rozhraní, které se snaží co nejvíce zapadat do zvyklostí samotného jazyka Python a působit tak na vývojáře přirozeně, intuitivně \cite{copeland2008essential}. Navíc zapouzdřuje samotnou komunikaci se SŘBD, takže lze aplikace tvořit nezávisle na zvoleném SQL dialektu. Taková svoboda je výhodná např. při testování, kdy lze rychle vytvořit ad hoc databázi v operační paměti pomocí SQLite, místo aby bylo nutné instalovat a nastavovat komplexní PostgreSQL či MySQL.

\subsection{jQuery}
Ze stejných důvodů jako Flask jsem zvolil pro vývoj v jazyce JavaScript framework jQuery -- tedy aby pomohl abstrahovat a zapouzdřit některé časté problémy při vývoji webové aplikace, ovšem v tomto případě z hlediska tvorby uživatelského rozhraní. Tato knihovna velice zjednodušuje manipulaci s prvky stránky nebo zasílání asynchronních požadavků na server (tzv. AJAX) a ač nemusí zcela postačovat při programování velkých, komplexních aplikací, pro počáteční rychlý vývoj funkčních prototypů je velice nápomocná.


\section{Detaily řešení vybraných problémů}
V následujících odstavcích je podobně jako v předešlých oddílech popisována jen sada vybraných problémů, tentokrát z oblasti samotné realizace ukázkového programu. Jednotlivě jsou probrány hlavní překážky, které bylo nutné při implementaci překonat a jež někdy nebyly zcela zřejmé ani při návrhu.

\subsection{Facebook~API a Python}
Facebook dnes neposkytuje žádnou oficiální knihovnu ke svému API pro jazyk Python. Dříve však jednu vyvinul a stejně jako ostatní své nástroje ji poskytnul v podobě open-source, takže komunita se jí před zrušením chopila, udržuje kopie jejího kódu a staví nad nimi některé neoficiální knihovny.

Pro realizaci jsem ale vybral raději malý, ovšem postačující projekt Facepy, jenž je pod aktivním vývojem. Protože jsem při vývoji nad touto knihovnou narazil na několik jejích chyb, zpracoval jsem opravy a zaslal autorovi, Johannesi Gorsetovi. Ten je s povděkem přijal a zapracoval do hlavní větve vývoje. Protože je Facepy založeno na knihovně Requests, která zapouzdřuje práci s HTTP, využil jsem pro autorizaci navazující projekt {\tt requests-oauth2}.

\subsection{Roztříštěnost knihoven pro Google~API}
Při realizaci napojení aplikace na Google API jsem narazil na mnohé překážky. Dokumentaci k jednotlivým projektům jsem shledal poměrně nepřehlednou a jednotlivá API vzájemně nekonzistentní, hlavně co se klientských knihoven a možností autorizace týče. Nástroje pro vývojáře jsou rovněž mnohdy špatně k nalezení.

Contacts API je podle všeho poměrně nové a jako jedno z prvních nabízí autorizaci přes OAuth~2.0. Není však zahrnuto do souběžně vznikající nové knihovny s názvem {\tt google-api-python-client}. Ta je přitom propagována především v souvislosti s OAuth~2.0, takže by se zdálo logické, že v ní Contacts budou zařazeny. Calendar API v této knihovně přítomno je, ale pokud jsem chtěl v projektu využít jen jednu knihovnu, musel jsem se tak obrátit ke starší a dnes zavrhované {\tt gdata-python-client} (a spolehnout se na její podporu OAuth 2.0, jež do ní byla dodána dodatečně). V Calendar API je označována jako staré API druhé verze, které by vývojář nových aplikací používat neměl, byl jsem k tomuto kroku ovšem donucen výše popsanými okolnostmi.

Použití nové knihovny {\tt google-api-python-client} by navíc ke zmíněnému způsobovalo problém v kolizi názvů balíčků. Google totiž přímo do ní zařadil podporu pro OAuth, na rozdíl od knihoven pro Facebook API, jež toto nechávají na vývojáři a dávají mu volnost výběru. Závislosti potom do globálního prostoru jazyka vkládají stejné názvy, jaké i {\tt requests-oauth2}.

\subsection{Rozpoznání uživatele Google Calendar}
Automatická detekce uživatele Google z e-mailové adresy není zcela spolehlivá. Google sice pro své účty využívá pouze dvě domény, {\tt gmail.com} a {\tt googlemail.com}, ale jejich rozlišení není postačující pro účel této aplikace. V rámci produktu Apps (viz~\ref{googleApps}) totiž Google nabízí firmám zřídit si jeho služby pod vlastní doménou. Google účet pak může být skrytý pod téměř jakýmkoliv e-mailem.

Skutečnost, že člověk využívá Gmail pro svou poštu, také není postačující ve chvíli, kdy se potřebujeme rozhodnout, zda mu poslat pozvánku na událost pomocí služby Google Calendar. Zda je uživatelem kalendáře ovšem nijak zjistit nejde. Do budoucna by tedy bylo zřejmě lepší od takto nespolehlivé detekce upustit a nechat organizátora rozhodnout samotného, zda kontakt považovat za uživatele kalendáře od Google, či nikoliv. Je to sice rezignace na určitou část odstínění pořadatele od problému interoperability, ale podobně jako už v případě samotného rozlišení kontaktů na typy podle služeb, popsaného v~\ref{separateContactTypes}, bude tento explicitní přístup lepší.

Detekce podle domény e-mailu by šlo v takovém případě s výhodou využít alespoň jako nápovědu -- nabídnout tyto kontakty organizátorovi přednostně, bude-li rozhodovat o zaslání pozvánek pomocí Google Calendar.

\subsection{Pozvánky uživatelům e-mailu}
Pozvánky lidem s e-mailovými kontakty jsou realizovány tak, jak byly navrženy v~\ref{eventPage}. Na jejich adresu se odešle HTML zpráva, která obsahuje stručné informace o události a o člověku, který je pozval. Následně nabízí tři odkazy, na něž může uživatel kliknout, aby vyjádřil svou vůli účastnit se dané akce. Odkazy míří na jinak tajnou, unikátní webovou adresu v rámci aplikace, která zaznamená zvolené rozhodnutí a přesměruje návštěvníka na veřejnou stránku události. Tuto adresu si může zapamatovat a průběžně na ní sledovat účast ostatních nebo ověřovat údaje ohledně konání události, tak jako jeho kolegové z jiných služeb.

Jak bylo zmíněno i dříve, není zde implementována žádná kontrola totožnosti. Uživatel může přeposlat e-mail někomu jinému a tomu je tím pádem umožněno nastavovat účast cizí osobě. To však není velký problém, jelikož si jej může neopatrným jednáním způsobit pouze sám příjemce pozvánky a i tak není informace o účasti na akci většinou natolik kritická, aby bylo nutné ji ověřovat. Naopak, absence kontroly zvyšuje plynulost odpovědi.

\subsection{Zdržení aplikace interakcemi s API}
Interakce s jednotlivými API je pro jednoduchost ukázkové aplikace zpracována přímo v procesu, který obsluhuje vytvoření a odeslání HTTP odpovědi do prohlížeče. To není nejlepší přístup, jelikož může odeslání odpovědi zdržovat a snižovat tím uživatelský prožitek -- stránka se v takovém případě načítá dlouho. Řešením tohoto problému je vyčlenit zpracování podobných náročných úkonů do zvláštního procesu, jenž běží na pozadí, obvykle jakési fronty na hromadné odbavování úkolů.

V roli takové fronty se na poli webového vývoje v jazyce Python nejčastěji objevuje komplexní nástroj Celery.

\subsection{Ukládání časových údajů}
Problematika práce s časovými údaji je poměrně komplexní kvůli převodům časových pásem. Vyvarovat tohoto problému se lze přístupem, kdy údaj získaný od uživatele okamžitě převedeme do UTC, koordinovaného světového času. V tomto formátu jej ukládáme a pracujeme s ním. Jakmile data vypisujeme do uživatelského rozhraní, zjistíme si jeho časové pásmo (např. z nastavení) a až těsně před prezentací jej převedeme do patřičné zóny.



\section{Vývoj a testování}
Systém byl vyvíjen za využití systému pro správu verzí Git a na operačním systému GNU/Linux v distribuci Ubuntu 10.10.

Požadavky na prostředí jsou jazyk Python verze 2.6 nebo 2.7. Při programování bylo využito SŘBD PostgreSQL 8.4, ovšem díky knihovně SQLAlchemy by neměl být problém aplikaci provozovat i nad jinou databází. Další závislosti programu jsou popsány v návodu na instalaci, jenž je součástí práce jako příloha~\ref{tutorial}.

Grafické uživatelské rozhraní vyhotoveného prototypu bylo přizpůsobeno především prohlížečům Mozilla Firefox~11 a Google Chrome~17.

Testování aplikace probíhalo pouze uživatelsky. Má úvodní snaha psát jednotkové testy narazila na silné externí závislosti většiny kódu. Nutnost simulovat chování několika různých prostředí nebo napsat testy integrační nakonec vedla k rozhodnutí, že pro účely ukázkové aplikace postačí testování manuálním procházením.



\section{Dojem z výsledné aplikace}
Cílem ukázkové aplikace bylo ověřit realizovatelnost systému schopného odstínit uživatele od problematiky interoperability různých způsobů dorozumívání a organizace skupin. Vzhledem ke specifikaci zadání, jež se na základě analýz a průzkumu přiklonila k vyhotovení jen malé podmnožiny problému, stránek událostí, lze soudit, že implementace nakonec úspěšně potvrdila hypotézy.

Samotná demonstrační aplikace je koncipována jako prototyp a soustředí se na hlavní aspekty, tedy přemostění různých API a jednotné uživatelské rozhraní pro práci s nimi. Neklade si za úkol být dokonalým a bezchybným ztvárněním programu, který by bylo možné uvést na trh -- spíše vytyčuje směr, jakým by se mohl reálný projekt s důkladným návrhem a profesionálním provedením ubírat.



\chapter{Závěr}
Cílem práce bylo ověřit myšlenku, že by bylo užitečné a možné propojit současné komunikační nástroje za účelem organizace skupin. Na základě rozsáhlé analýzy a průzkumu s téměř dvěma stovkami respondentů byly identifikovány služby a nástroje, jaké uživatelé dnes běžně používají, ale rovněž i některé vzorce chování, kterými se při komunikaci přes počítač řídí. To bylo dobrým základem pro další rozbor, jenž určil teoretické možnosti integrace služeb a jejich potenciál najít si své uživatele. Došlo k vymezení cílové skupiny na \uv{neorganizované}, např. zájmové kolektivy. Už tyto fáze vedly k určité filtraci možností a po ověření praktické realizovatelnosti zbyly mezi vhodnými kandidáty na propojení de facto jen stránky událostí.

K finálnímu ověření hypotéz po upřesnění zadání slouží ukázková webová aplikace. Její realizace byla úspěšná a naplnila očekávání -- je to funkční prototyp, jenž je možné dále rozvíjet a vystavět na jeho konceptu užitečnou webovou službu. Práce tím odpovídá na otázku ze svého úvodu.

% PN: Str. 71 "webová aplikace. Její realizace byla úspěšná a naplnila očekávání": to že byla úspěšná bych tam nepsal - tobě nepřísluší hodnotit svoji práci, od toho je oponent (recenzent)
% FT: Mozno by som sa viac povenoval zaveru, ktory mas na moj vkus strucny. Chcelo by tom tam opat zhrnut povodne hypotezi a zavery, ku ktorym si dospel (strucne samozrejme). Uvod a zaver je to co si pri obhajobe pripadny zaujemcovia stihnu precitat.


\bibliographystyle{czechiso-v2}
\begin{flushleft}
    \bibliography{thesis} % thesis.bib
\end{flushleft}



\appendix
\chapter{Seznam zkratek}\label{abbrs}

\begin{description}
    \item[AIM] AOL Instant Messenger
    \item[AJAX] asynchronous JavaScript and XML
    \item[API] application programming interface
    \item[CMC] computer-mediated communication
    \item[CRM] customer relationship management
    \item[CSS] Cascading Style Sheets
    \item[CSV] comma-separated values
    \item[FI] Fakulta Informatiky
    \item[FTP] File Transfer Protocol
    \item[GNU] GNU's Not Unix!
    \item[HTML] HyperText Markup Language
    \item[HTTP] Hypertext Transfer Protocol
    \item[ICQ] I seek you
    \item[IM] instant messaging
    \item[IMAP] internet message access protocol
    \item[IP] Internet Protocol
    \item[IRC] Internet Relay Chat
    \item[IT] information technology
    \item[JSON] JavaScript Object Notation
    \item[MIME] Multipurpose Internet Mail Extensions
    \item[MSN] The Microsoft Network
    \item[MU] Masarykova Univerzita
    \item[MVC] Model--View--Controller
    \item[ORM] object-relational mapping
    \item[POP] Post Office Protocol
    \item[REST] representational state transfer
    \item[RDFa] Resource Description Framework in attributes
    \item[RFC] Request for Comments
    \item[RSS] RDF Site Summary, nebo také Really Simple Syndication
    \item[Sass] Syntactically Awesome Stylesheets
    \item[SCSS] Sassy CSS
    \item[SMS] Short Message Service
    \item[SMTP] Simple Mail Transfer Protocol
    \item[SQL] Structured Query Language
    \item[SSL] Secure Sockets Layer
    \item[SU] studentská unie
    \item[SŘBD] systém řízení báze dat
    \item[TCP] Transmission Control Protocol
    \item[TLS] Transport Layer Security
    \item[UDP] User Datagram Protocol
    \item[URL] uniform resource locator
    \item[UTC] Coordinated Universal Time
    \item[XHTML] eXtensible HyperText Markup Language
    \item[XML] Extensible Markup Language
    \item[XMPP] Extensible Messaging and Presence Protocol
\end{description}



\chapter{Ukázky stránek událostí}\label{eventPagePictures}

\begin{figure}[h]
    \centering
    \includegraphics[width=0.65\textwidth, keepaspectratio]{facebook-event-page}
    \caption{Stránka události na Facebooku.}
\end{figure}

\begin{figure}[h]
    \centering
    \includegraphics[width=0.7\textwidth, keepaspectratio]{lanyrd}
    \caption{Ukázka stránky konference RuPy na webu Lanyrd.com.}
\end{figure}

\begin{figure}[h]
    \includegraphics[width=\textwidth, keepaspectratio]{google-event}
    \caption{Záznam události v Google Calendar.}
\end{figure}

\begin{figure}[h]
    \includegraphics[width=\textwidth, keepaspectratio]{lastfm}
    \caption{Festival Liverpool Sound City 2012 na službě Last.fm.}
\end{figure}

\begin{figure}[h]
    \includegraphics[width=\textwidth, keepaspectratio]{srazy}
    \caption{Stránka setkání Python programátorů na Srazy.info.}
\end{figure}

\begin{figure}[h]
    \includegraphics[width=\textwidth, keepaspectratio]{linkedin}
    \caption{Konference WebExpo 2010 na LinkedIn.}
\end{figure}



\chapter{Ukázky výsledné aplikace}\label{oleanderPictures}

\begin{figure}[h]
    \centering
    \includegraphics[width=0.8\textwidth, keepaspectratio]{oleander-empty}
    \caption{Úvodní obrazovka. Uživatel má na výběr základní akce.}
\end{figure}

\begin{figure}[h]
    \centering
    \includegraphics[width=0.8\textwidth, keepaspectratio]{oleander-settings}
    \caption{Uživatelské nastavení.}
\end{figure}

\begin{figure}[h]
    \centering
    \includegraphics[width=\textwidth, keepaspectratio]{oleander-contacts}
    \caption{Stránka pro správu kontaktů.}
\end{figure}

\begin{figure}[h]
    \centering
    \includegraphics[width=\textwidth, keepaspectratio]{oleander-my-contacts}
    \caption{Kontakty vlastníka účtu jsou rozpoznány.}
\end{figure}

\begin{figure}[h]
    \centering
    \includegraphics[width=\textwidth, keepaspectratio]{oleander-creation}
    \caption{Vytváření nové události.}
\end{figure}

\begin{figure}[h]
    \centering
    \includegraphics[width=\textwidth, keepaspectratio]{oleander-search}
    \caption{Detail vyhledávání kontaktů.}
\end{figure}

\begin{figure}[h]
    \centering
    \includegraphics[width=\textwidth, keepaspectratio]{oleander-event-page}
    \caption{Výsledná stránka události.}
\end{figure}

\begin{figure}[h]
    \centering
    \includegraphics[width=0.8\textwidth, keepaspectratio]{oleander-facebook-events}
    \caption{Vytvořená událost je přítomna na Facebooku.}
\end{figure}

\begin{figure}[h]
    \centering
    \includegraphics[width=\textwidth, keepaspectratio]{oleander-facebook}
    \caption{Na Facebooku jsou pozvány odpovídající kontakty. Jeden nezvaný účastník, který si veřejné události všiml, již dokonce stihl označit, že se \uv{možná} zúčastní.}
\end{figure}

\begin{figure}[h]
    \centering
    \includegraphics[width=\textwidth, keepaspectratio]{oleander-rsvp}
    \caption{Stránka události v aplikaci tuto změnu odráží.}
\end{figure}

\begin{figure}[h]
    \centering
    \includegraphics[width=\textwidth, keepaspectratio]{oleander-google-calendar-event}
    \caption{Událost je také v Google Calendar.}
\end{figure}

\begin{figure}[h]
    \centering
    \includegraphics[width=\textwidth, keepaspectratio]{oleander-google-calendar}
    \caption{I na Google jsou pozvány odpovídající kontakty.}
\end{figure}

\begin{figure}[h]
    \centering
    \includegraphics[width=\textwidth, keepaspectratio]{oleander-email-invitation}
    \caption{Také e-mailem přišla odeslaná a funkční pozvánka.}
\end{figure}

\begin{figure}[h]
    \centering
    \includegraphics[width=\textwidth, keepaspectratio]{oleander-rsvp-updated}
    \caption{Po odpovědi z e-mailu je opět vidět, že stránka události změnu zaznamenala.}
\end{figure}



\chapter{Dotazník}\label{pollAppendix}
Dotazník vyplnilo a odeslalo celkem 186 respondentů.

\section{Hlavní otázky}

\subsection*{1. otázka: Organizuji výlet pro pár kamarádů. Jakou formu domluvy použiji?}
Facebook 39~\%,
Google Calendar 2~\%,
groupware (např. Basecamp) 0~\%,
e-mail 27~\%,
sejdeme se v hospodě nebo kavárně a tam to celé domluvíme 20~\%,
jiná odpověď 12~\%.

\subsection*{2. otázka: Líbí se mi koncert, chtěl bych na něj jít. Chci pozvat i kamarády, co použiji?}
Založím/najdu událost na Facebooku a pozvu kamarády 35~\%,
jdu do svého Google Calendar, vytvořím událost pro koncert a pozvu kamarády  2~\%,
najdu koncert na Last.fm a pozvu kamarády  2~\%,
všem pošlu SMS nebo jim to řeknu při nejbližší příležitosti u piva 46~\%,
jiná odpověď 16~\%.

\subsection*{3. otázka: Chci sdílet video s přáteli. Co použiji?}
Nahraji jej na Facebook 32~\%,
nahraji jej na YouTube, Vimeo, ... 30~\%,
někam jej nahraji jako soubor (vlastní FTP, Dropbox, Ulož.to, LeteckáPošta.cz, ...) 25~\%,
jiná odpověď 12~\%.

\subsection*{4. otázka: Organizuji malou veřejnou událost, např. minikonferenci s přednáškami nebo místní mistrovství v házení šipek. Co použiji pro propagaci a evidenci?}
Založím událost na Facebooku a pozvu lidi 111 60~\%,
jdu do svého Google Calendar, vytvořím událost a pozvu lidi 2~\%,
založím událost na Srazy.info a pozvu lidi 6~\%,
vylepím plakátky v okolí a pokusím se zajistit, aby o tom řekli v obecním rozhlase 19~\%,
Other.

\subsection*{5. otázka: Bydlím spolu s kamarády v podnájmu na společném bytě. Co použiji k domluvě a důležitým oznámením?}
Facebook (skupinu, stránku, zprávy) 10~\%,
groupware, např. Basecamp (BasecampHQ.com) 0~\%,
uzavřenou e-mailovou diskusní skupinu (třeba na Google Skupiny) 3~\%,
obyčejné e-maily 14~\%,
korkovou nástěnku v předsíni 55~\%,
jiná odpověď 19~\%.

\subsection*{6. otázka: Budu-li potřebovat kamarádům z podnájmu nasdílet smlouvu či jiný dokument, jak to udělám?}
Nahraji do Facebook skupiny 2~\%,
nahraji do groupware (např. Basecamp) 1~\%,
pošlu na uzavřenou e-mailovou diskusní skupinu (třeba na Google Groups) 4~\%,
pošlu obyčejným e-mailem 59~\%,
někam jej nahraji jako soubor (vlastní FTP, Dropbox, Ulož.to, LeteckáPošta.cz, ...) 15~\%,
vytisknu dokument na korkovou nástěnku v předsíni 12~\%,
jiná odpověď 7~\%.

\subsection*{7. otázka: Jsem předsedou místního klubu šachistů a potřebujeme se rozhodnout kdy pojedeme na soustředění do Jeseníků. Co pro společnou domluvu použiji?}
Facebook 23~\%,
groupware (např. Basecamp) 0~\%,
Doodle.com 18~\%,
e-mail 28~\%,
hlasování na schůzi klubu (ti co se nedostaví mají nejspíš smůlu) 24~\%,
jiná odpověď 7~\%.

\subsection*{8. otázka: Kdybych nedomlouval datum soustředění ale barvu závěsů do klubovny, na které se všichni shodnou alespoň většinově, co použiji?}
Facebook 20~\%,
groupware (např. Basecamp) 1~\%,
e-mail 11~\%,
hlasování na schůzi klubu (ti co se nedostaví mají nejspíš smůlu) 65~\%,
jiná odpověď 3~\%.

\subsection*{9. otázka: Chci zavolat kamarádovi. Tuším, že by mohl být online u počítače. Co udělám nejčastěji?}
Zkusím Skype a zavolám mu nejlépe přes něj 34~\%,
zvednu telefon a vytočím jeho číslo 65~\%.

\subsection*{10. otázka: Chci sdílet album fotek s přáteli. Co použiji?}
Nahraji jej na Facebook 41~\%,
nahraji jej na Google+ (resp. Picasa web albums) 18~\%,
nahraji jej na Flickr či jinou online službu 8~\%,
nahraji jej do svého Dropboxu do složky určené pro fotky 4~\%,
někam jej nahraji jako soubory (vlastní FTP, Dropbox, Ulož.to, LeteckáPošta.cz, ...), možná udělám jednoduchou HTML stránku, aby se daly rovnou prohlížet 19~\%,
jiná odpověď 9~\%.

\subsection*{11. otázka: Náramně by se mi hodila rozprava s týmem kolegů v reálném čase, ale jsou na různých místech republiky. Jak na to půjdu?}
Skype konference 79~\%,
IRC 5~\%,
web chat (např. Campfire) 4~\%,
jabber konference 11~\%.

\subsection*{12. otázka: Zařizuji kancelář, ve které mají být telefony. Kde se to pokusím domluvit?}
U Telecomu přece, kde jinde? 30~\%.
podívám se po nějakém VoIP poskytovateli 69~\%,


\section{Doplňující otázky}

\subsection*{Sociální sítě: Jak vám jsou sympatické uvedené sociální sitě?}
\subsubsection*{Facebook}
Oblíbená 39~\%,
neutrální 35~\%,
neoblíbená 9~\%,
nepoužívám 17~\%.

\subsubsection*{Twitter}
Oblíbená 27~\%,
neutrální 11~\%,
neoblíbená 0~\%,
nepoužívám 61~\%.

\subsubsection*{Google+}
Oblíbená 9~\%,
neutrální 33~\%,
neoblíbená 6~\%,
nepoužívám 51~\%.

\subsection*{Instant messaging: Jaké služby pro rychlé posílání zpráv používám nejčastěji?}
Facebook Chat 64~\%,
Google Talk, chat v Gmailu 37~\%,
ICQ, AIM, Windows Live (MSN), Yahoo, MySpace, ... 52~\%,
lokální Jabber server 13~\%,
Skype chat 34~\%.

\subsection*{Počítačová gramotnost: Myslím si, že s počítačem pracuji spíše jako...}
úplný trouba 2~\%,
běžný uživatel (pracuji s dokumenty, písničkami, ovládám kancelář, prohlížeč, hudební přehrávač, ...) 33~\%,
pokročilý uživatel (pracuji se soubory, konfiguruji programy, instaluji, starám se o svůj operační systém, ...) 23~\%,
počítač je můj denní chléb (student IT, administrátor, programátor, milovník techniky, ...) 42~\%.

\subsection*{Pohlaví: Když si potřebuji v restauraci odskočit, většinou mířím na...}
pány 54~\%,
dámy 46~\%.



\chapter{Návod na instalaci ukázkové aplikace}\label{tutorial}
Aplikace byla vyvíjena na Pythonu verze 2.6.6. Její spuštění na vlastním počítači nevyžaduje webový server -- využije se vyvojářského serveru zabudovaného do frameworku Flask (pro ostré nasazení by však tato konfigurace nebyla vhodná). Dále je potřeba databáze. Vyvoj probíhal na PostgreSQL ve verzi 8.4.11, ale mělo by být možné využít i SQLite, které je často už přítomno v systému a není nutné jej instalovat. Návod na instalaci předpokládá operační systém unixového typu a může při něm být zapotřebí verzovací systém Git.

\begin{enumerate}
    \item Zřiďte si Facebook účet a pomocí kreditní karty nebo telefonního čísla jej ověřte, pokud jste tak již neudělali. Na stránce \url{http://developers.facebook.com/apps} vytvořte novou aplikaci s libovolným názvem a jmenným prostorem. Aplikaci nastavte doménu {\tt localhost}. Zaškrtněte typ \emph{website} a vyplňte URL {\tt http://localhost:5000}. Uložte si kódy označené jako \emph{App ID} a \emph{App Secret} ze záhlaví stránky.

    \item Zřiďte si Google účet a na stránce \url{http://code.google.com/apis/console} založte projekt. Pro něj na záložce se službami povolte \emph{Google Calendar~API}. Na záložce \emph{API Access} vyhledejte oddíl zabývající se \emph{Client ID}. V nastavení vložte adresu \url{http://localhost:5000/connect/google/done} do pole pro autorizovaná URI k přesměrování. Uložte si kódy označené jako \emph{Client ID} a \emph{Client Secret}.

    \item Aplikace potřebuje k odesílání e-mailů SMTP server. Můžete použít jakýkoliv máte k dispozici, popřípadě si nějaký zdarma zřídit na službě \url{http://sendgrid.com/}. Pro omezené počty e-mailů denně lze využít také službu Gmail -- její konfigurace SMTP je následující:

        \begin{itemize}
            \item Server: {\tt smtp.gmail.com}
            \item Autentikace: ano
            \item Port pro TLS/STARTTLS: 587
            \item Port pro SSL: 465
        \end{itemize}

    \item Připravte si složku s kódem aplikace a přesuňte se do ní. Chcete-li, můžete si pomocí Gitu stáhnout aktuální verzi kódu z veřejného úložiště:

        \begin{lstlisting}[language=bash]
$ git clone git://github.com/honzajavorek/oleander.git
        \end{lstlisting}

    \item Nainstalujte správce Python balíčků a následně stáhněte závislosti aplikace v kořenovém adresáři:

        \begin{lstlisting}[language=bash]
$ curl http://python-distribute.org/distribute_setup.py | python
$ make install
        \end{lstlisting}

    \item Vytvořte ve složce {\tt settings} soubor s nastavením. Pojmenujte jej libovolně (např. podle názvu svého počítače) a připojte koncovku {\tt .py}. Do tohoto souboru zapíšete konfiguraci aplikace. Ve složce je připravena šablona takového souboru, takže je možné i jen změnit její obsah či vytvořit kopii pod jiným názvem a tu změnit.

    \item Soubor vyplňte následovně:

        \begin{itemize}
            \item {\tt SECRET\_KEY}: Tajný náhodný řetězec. Používá se pro zabezpečení přihlášení.
            \item {\tt SQLALCHEMY\_DATABASE\_URI}: Připojení k databázi. Pro PostgreSQL může vypadat jako {\tt post\-gresql://uživa\-tel:hes\-lo@ser\-ver/ná\-zev\_data\-báze}. Lze využít i SQLite s úložištěm v dočasném souboru, potom má řetězec podobu {\tt sqlite:///}.
            \item {\tt MAIL\_SERVER}, {\tt MAIL\_PORT}, {\tt MAIL\_USER\-NAME}, {\tt MAIL\_PASS\-WORD}, atd.: Nastavení SMTP serveru.
            \item {\tt FACEBOOK\_APP\_ID}, {\tt FACEBOOK\_APP\_SECRET}: Zde vyplňte údaje, které jste zjistili v prvním kroku tohoto návodu.
            \item {\tt GOOGLE\_APP\_ID}, {\tt GOOGLE\_APP\_SECRET}: Zde vyplňte údaje, které jste zjistili v druhém kroku tohoto návodu.
        \end{itemize}

    Příklad souboru s nastavením:

        \lstinputlisting[language=Python]{../../settings/sample_settings.py}

    \item Pokud se ve složce {\tt oleander/static/css} nenachází soubor {\tt main.css}, ale pouze {\tt main.scss}, je nutné ještě tento přeložit do CSS. Nainstalujte Sass kompilátor -- na Ubuntu např. takto:

        \begin{lstlisting}[language=bash]
$ apt-get install ruby rubygems
$ gem install sass
        \end{lstlisting}

    Překládejte v kořenové složce projektu:

        \begin{lstlisting}[language=bash]
$ make sass
        \end{lstlisting}

    \item Připravte si terminál pro spuštění serveru. Pomocí

        \begin{lstlisting}[language=bash]
$ export OLEANDER_SETTINGS=\
    ./settings/nazev_souboru_s_nastavenim.py
        \end{lstlisting}

        vytvořte v prostředí terminálu systémovou proměnnou, jež odkazuje na vámi vytvořený soubor s nastavením. Vytvořte tabulky v databázi:

        \begin{lstlisting}[language=bash]
$ export python manage.py createdb
        \end{lstlisting}

    \item Spusťte server:

    \begin{lstlisting}[language=bash]
$ export python manage.py runserver
    \end{lstlisting}

    Následně by mělo být možné načíst aplikaci na adrese \url{http://localhost:5000} v běžném webovém prohlížeči. Je důležité použít {\tt localhost} a ne {\tt 127.0.0.1}, protože adresa musí souhlasit s tou, již jsme pro aplikace zaregistrovali na Facebooku a u Google.
\end{enumerate}



\end{document}
